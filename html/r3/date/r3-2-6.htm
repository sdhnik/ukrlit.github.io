<!DOCTYPE html>
<html class="no-js">
    <head>
        <meta charset="utf-8">
        <meta http-equiv="X-UA-Compatible" content="IE=edge,chrome=1">
        <title>Володимир Кирилович Винниченко</title>
        <meta name="description" content="">
        <meta name="viewport" content="user-scalable=no, width=device-width, initial-scale=1, maximum-scale=1">

        <link href='//fonts.googleapis.com/css?family=Open+Sans:400,400italic,700,700italic|Forum&subset=latin,cyrillic-ext,cyrillic' rel='stylesheet' type='text/css'>

        <link rel="stylesheet" href="/ukrlit.github.io/html/css/textstyle.css">
        <style>
            table td{vertical-align: top; padding:10px 20px; width:50%;}
            table td + td {border-left:1px solid #ccc;}
        </style>
    </head>
    <body>
        <div class="textwrap">
<h2>Життєвий і творчий шлях Володимира Винниченка — одного з найвидатніших письменників України</h2>

<p><strong>Мета</strong>: ознайомити старшокласників із життям, творчістю, громадською та політичною діяльністю Володимира Винниченка, з&rsquo;ясувати роль митця в розвитку української літератури й нації; учити учнів добирати необхідний матеріал з літератури; розвивати їх активне мовлення; допитливість, уміння зіставляти факти, робити висновки; виховувати почуття любові до України.</p>

<p><strong>Тип уроку</strong>: комбінований.</p>

<p><strong>Обладнання</strong>: фотовиставка про життя і творчість В. Винниченка, наукові, публіцистичні та художні твори митця.</p>

<p><em>&hellip;Жоден український письменник першої третини<br />
ХХ ст. не мав такої величезної слави, такої читацької<br />
популярності, такої кількості видань своїх творів,<br />
як Володимир Винниченко.</em></p>

<p style="text-align:right;"><em><strong>М. Жулинський</strong></em></p>

<p><strong>ХІД УРОКУ</strong></p>

<p><strong>І. Організаційний момент</strong></p>

<p><strong>ІІ. Оголошення теми, мети уроку.</strong></p>

<p><em>Мотивація навчальної діяльності учнів</em></p>

<p>Володимир Винниченко &mdash; письменник, політик, громадський діяч &mdash; визначна постать в історії суспільного й культурного життя. Тривалий час цей письменник і його творчість були під забороною в Україні, його ім&rsquo;я замовчувалося або пов&rsquo;язувалося з іменами &laquo;ворогів народу&raquo;, &laquo;українських буржуазних націоналістів&raquo;, і лише зараз він повертається в нашу національну свідомість і мовно-літературний процес. Автор, художня спадщина якого на багато років була захована в сумнозвісні спецфонди бібліотек і популярної хіба що в українській діаспорі. Унаслідок цього його твори не друкували в материковій Україні й не використовували як ілюстративний матеріал у радянських словниках.</p>

<p>У наш час спостерігається посилений інтерес до особистості Володимира Винниченка, &laquo;творчість якого ознаменувала новий напрям розвитку української літератури, слава якого гриміла на рідній землі майже три десятиліття, письменник, якого було грубо, безжально викинуто з пантеону національної культури, книги якого було вилучено з бібліотек, а на ім&rsquo;я накладено ідеологічне табу&raquo;,&mdash; так характеризує Володимира Винниченка М. Г. Жулинський.</p>
<br>
<p><strong>ІІІ. Сприйняття й засвоєння учнями навчального матеріалу</strong></p>

<p><em>1. Виступи старшокласників</em></p>

<p>Учням заздалегідь запропоновано теми доповідей, які словесник попередньо проконсультував і перевірив, щоб було охоплено соціальне походження В. Винниченка, шлях до освіти, громадська активність та революційна діяльність, життя в еміграції, політичні погляди, літературні пошуки й знахідки митця.</p>

<p>Під час роботи учні класу на основі почутих доповідей заповнюють таблицю.</p>
<p style="text-align:center;"><img src="/ukrlit.github.io/html/r3/date/date_r3_2_6/pic_1.jpg" alt="" class="img-thumbnail"></p>
<p><em>2. Матеріал для вчителя</em></p>

<p>Володимир Кирилович Винниченко народився 28 липня 1880 р. в Єлисаветграді Херсонської губернії (тепер Кіровоградська область) у робітничо-селянській родині. Від першого шлюбу мати В. Винниченка мала трьох дітей: Андрія, Марію й Василя. Від шлюбу з Кирилом Винниченком народився лише Володимир.</p>

<p>У народній школі Володимир звернув на себе увагу неаби-якими здібностями, і через те вчителька переконала батьків, щоб продовжували освіту дитини. Незважаючи на тяжке матеріальне становище родини, після школи хлопця віддано до Єлисавет-градської гімназії, але він не закінчив її, бо треба було добувати якісь кошти на прожиття. До того ж у старших класах гімназії він був членом революційної організації, писав революційну поему, за яку одержав тиждень &laquo;карцеру&raquo;, і зрештою його виключили з гімназії.</p>

<p>У 1900 р. у Златополі Володимир екстерном склав іспити за середню школу. Незважаючи на виразне небажання вчителів видати учневі атестат зрілості, під натиском директора гімназії здібний юнак його одержав. Наступного року він вступив на юридичний факультет Київського університету, де створив таємну студентську революційну організацію &laquo;Студентська громада&raquo;. Був ув&rsquo;язнений як член місцевої організації Революційної Української Партії (РУП).</p>

<p>Через кілька місяців Винниченка випустили &laquo;на поруки&raquo; за браком офіційних доказів у &laquo;злочині&raquo;, але виключили з університету й виселили з Києва без права житии по великих містах. Цього ж року письменник відправив своє перше оповідання &laquo;Народний діяч&raquo; до &laquo;Літературно-наукового вісника&raquo; в Галичині. Але тоді твір не надрукували (це сталось значно пізніше &mdash; 1906 p.).</p>

<p>У 1902 р. Винниченко заявив про себе як літератор: опублікував твір &laquo;Сила і краса&raquo; (згодом відомий під назвою &laquo;Краса і сила&raquo;). Восени, через виключення з числа студентів, Володимира Винниченка позбавлено права на відстрочення військової служби й забрано в солдати. Проте військової служби він фактично не відбував, бо влада, боячись революційного впливу на товаришів-військових, тримала Володимира під арештом, у канцелярії. Але він, переодягаючись уночі в цивільне, тікав з казарми й віддавав свій час роботі серед київського пролетаріату. Цю діяльність було викрито, Володимир мав бути заарештований. Довідавшись від військових товаришів з канцелярії роти про те, що готується арешт, Володимир Винниченко скинув солдатську форму й емігрував до Галичини. Там він працював у закордонних партійних організаціях і час від часу нелегально виїздив до України. У Львові Винниченко брав участь у виданні партійних газет &laquo;Праця&raquo;, &laquo;Селянин&raquo;, писав брошури й книги на революційні теми.</p>

<p>У 1903 р. при перевозі нелегальної літератури з Галичини до Києва на кордоні Винниченка знов арештовано. Як дезертир і революціонер він був посаджений у військову в&rsquo;язницю &mdash; київську фортецю. За пропаганду серед війська та за дезертирство його мали засудити до військової каторги, а за суто політичне &laquo;злочинство&raquo; &mdash; провіз нелегальної літератури &mdash; він мав бути засуджений окремо. Після півторарічного перебування у фортеці його звільнила перша російська революція 1905 року (Виннченка звільнено з фортеці через проголошену амністію). Під час ув&rsquo;язнення він написав низку літературних творів. Повість &laquo;Голота&raquo; навіть одержала першу премію &laquo;Кіевской Старины&raquo;.</p>

<p>У 1905 р. Винниченко повернувся під чужим прізвищем в Україну, провадив революційну агітацію серед селян і заробітчан Причорномор&rsquo;я, наступного року мандрував Україною, написав низку оповідань: &laquo;На пристані&raquo;, &laquo;Раб краси&raquo;, &laquo;Уміркований та щирий&raquo;, &laquo;Голод&raquo;, &laquo;Малорос-європеєць&raquo;, &laquo;Ланцюг&raquo; та інші. З&rsquo;явилась друком перша збірка оповідань &laquo;Краса і сила&raquo; &mdash; і як реакція &mdash; відгук І. Франка: &laquo;І відкіля ти такий узявся? Серед млявої тонко артистичної та малосилої або ординарно шаблонової та безталанної генерації сучасних українських письменників виринуло щось таке дуже, рішуче, мускулисте і повне темпераменту, щось таке, що не лізе в кишеню за словом, а сипле його потоками, що не сіє крізь сито, а валить валом як саме життя, в суміш українське, московське, калічене й чисте, як срібло, що не має меж своїй обсервації і границь своїй пластичній творчості&raquo;.</p>

<p>У 1907 р. Винниченко був знову заарештований у Києві й посаджений у знамениту Лук&rsquo;янівку (тюрма в Києві, де перебували майже всі видатні члени РУП). Через вісім місяців Винниченка випущено. Довідавшись про те, що має бути засуджений за свою політичну діяльність на каторгу, Винниченко ще раз емігрував. У цей період він написав багато творів на соціальні та етичні теми: &laquo;Дисгармонія&raquo;, &laquo;Щаблі життя&raquo;, &laquo;Контрасти&raquo;.</p>

<p>У 1908 р. він перебував у Швейцарії, Італії, Франції, наступного року &mdash; у Швейцарії, Франції (Парижі).</p>

<p>Протягом 1910&ndash;1913 pp. письменник жив у країнах Європи (Франція, Німеччина, Росія, Галичина, Буковина). У цей час у російському перекладі виходить твір &laquo;Чесноти з собою&raquo;.</p>

<p>У 1914 р. В. Винниченко повернувся в Україну, перебував на нелегальному становищі. Александринський театр у Петрограді прийняв до постановки п&rsquo;єсу &laquo;Брехня&raquo; (&laquo;Ложь&raquo;).</p>

<p>У 1916 р. він перебував у Москві, Петрограді. Видавав журнал &laquo;Промінь&raquo;, переїхав у 1917 р. в Україну, став одним з організаторів і керівників Центральної Ради, згодом головою першого українського уряду &mdash; Генерального Секретаріату. Після повалення гетьмана П. Скоропадського Винниченко був одним з керівників Директорії &mdash; нового уряду Української Народної Республіки.</p>

<p>У 1918 р. був арештований гетьманськими офіцерами. Звільнений від арешту через протест української громадськості.</p>

<p>Болісні роздуми Винниченка про роз&rsquo;єднаність українців відбились у драмі &laquo;Між двох сил&raquo; (1919 р.). Він розійшовся в поглядах з більшістю Директорії й уряду, виїхав за кордон.</p>

<p>У 1920 р. Винниченко приїхав в Україну, але незабаром востаннє залишив її, відмовившись від співробітництва в уряді радянської України. Протягом 1924&ndash;1928 pp. &laquo;Рух&raquo; видав &laquo;Зібрання творів&raquo; В. Винниченка у 23 томах.</p>

<p>У 1930&ndash;1932 pp. &laquo;Книгоспілка&raquo; підготувала до друку &laquo;Зібрання творів&raquo; письменника у 28 томах, багато оповідань і повістей українською та російською мовами вийшли в Києві, Харкові, Москві, Ленінграді.</p>

<p>У вересні 1933 р. В. Винниченко написав відкритого листа до Політбюро КП(б)У, у якому звинуватив Сталіна та Постишева в голодоморі й масових репресіях проти українського народу. Цей лист викликав різке заперечення на пленумі ЦК КП(б) 1933 року, і з того часу творчість В. Винниченка була піддана гонінням: книжки вилучені з бібліотек і знищені, творчість перестала досліджуватися літературознавцями й вивчатися в школі, ім&rsquo;я письменника або замовчувалося, або при згадках обливалося брудом і трактувалось не інакше як під тавром &laquo;буржуазного націоналіста&raquo;.</p>

<p>Роки війни підірвали вже ослаблене здоров&rsquo;я Винниченка. Після війни письменник відсторонився від політики. Коли на схилі років Володимир Кирилович звернувся до радянського уряду з проханням дати дозвіл на повернення, щоб хоч померти в Україні, письменникові грубо відмовили.</p>

<p>6 березня 1951 р. митець помер, похований на цвинтарі Мужена поблизу Канн у Франції.</p>

<p>В. Винниченко написав понад сто оповідань, п&rsquo;єс, сценаріїв, статей і памфлетів, історико-політичний трактат &laquo;Відродження нації&raquo;, двотомну етико-філософську працю &laquo;Конкордизм&raquo;, чотирнадцять романів (один із них незавершений). В. Винниченко-митець &mdash; яскрава індивідуальність, у якій поєдналися найсуттєвіші риси перехідної доби &mdash; від критичного реалізму до модернізму. Важливе місце в усьому творчому доробку майстра посідає його драматургія, адже п&rsquo;єси В. Винниченка зіграли дуже важливу роль у становленні українського театру.</p>

<p>В. Винниченко-драматург усвідомлював, що український театр треба європеїзувати &mdash; надати йому філософської глибини, гостроти морально-етичних колізій, динамізувати дію. Наскільки це вдалося, свідчить той факт, що його п&rsquo;єси посіли провідне місце в репертуарах &laquo;Молодого театру&raquo; Леся Курбаса, стаціонарного українського театру М. Садовського та драматичного театру ім. І. Я. Франка. В останньому протягом 1920&ndash;1921 pp. йшли п&rsquo;єси &laquo;Гріх&raquo;, &laquo;Дисгармонія&raquo;, &laquo;Великий Молох&raquo;, &laquo;Панна Мара&raquo;, &laquo;Співочі товариства&raquo;. Твори драматурга були популярними не лише в тогочасній Україні, але й за її межами. З особливим успіхом у країнах Західної Європи йшли драми Винниченка &laquo;Чорна Пантера і Білий Ведмідь&raquo;, &laquo;Закон&raquo;, &laquo;Брехня&raquo;. Їхня тематика, як і тематика інших творів письменника й драматурга, була цілком традиційною &mdash; дослідження людської особистості, морально-психологічне випробовування внутрішніх сил людини в боротьбі за утвердження свого &laquo;Я&raquo;. Але інтерпретація цих тем і морально-етичні проблеми, що поставали з творів Винниченка, були новаторством в українській літературі початку XX століття. Винниченкові п&rsquo;єси руйнували канони сценічного дійства, які плекав етнографічний, романтично-сентиментальний і водевільно-розважальний український театр. Герої цих п&rsquo;єс прагнули незалежності від будь-кого і будь-чого: юрби, моралі, приписів, умовностей. Вони прагнули бути &laquo;чесними з собою&raquo;. Але, як зазначав сам Винниченко, ніхто з його героїв не був по-справжньому &laquo;чесним з собою&raquo;, оскільки вони лише прагнули цього.</p>

<p>Драми Володимира Винниченка &mdash; це стихія, бунт, виклик самому життю. Сміливістю тематики (свідомість та інстинкти, мораль і статеві проблеми, честь і зрада) драматург часто, на думку критики, виходив за межі дозволеного. Керуючись своїм відомим принципом &laquo;чесності з собою&raquo;, як і знаменитим висловом Шопенгауера:</p>

<p>&laquo;Філософові, як і поетові, мораль не повинна закривати правди&raquo;, автор піднімав завісу, проникав у найпотаємніші схови психології і проводив експерименти на людській душі. Героєм його п&rsquo;єс став новий суспільний тип інтелігента, тло дії &mdash; двадцяте століття, з його соціальними конфліктами й моральними протиріччями. Але не слід думати, що пошуки &laquo;правди життя&raquo; й &laquo;нової моралі&raquo; &mdash; новація драматурга в європейській драматургії, тому що для творів будь-якого європейського письменника це було нормою.</p>

<p>Нині Винниченко широко й глибоко входить у культурне сьогодення незалежної України. Його твори пробуджують національну свідомість. Політик, письменник, художник, він ще має розкритися рідному народові різнобарвними гранями свого великого таланту.</p>

<p>Основні твори: збірка &laquo;Краса і сила&raquo;, романи &laquo;Заповіт батьків&raquo; &laquo;Записки кирпатого Мефістофеля&raquo;, &laquo;Слово за тобою, Сталіне!&raquo; перший український науково-фантастичний утопічний роман &laquo;Сонячна машина&raquo;, драми &laquo;Великий молох&raquo;, &laquo;Чорна Пантера і Білий Ведмідь&raquo;, &laquo;Брехня&raquo;.</p>

<p><em>3. Закріплення опрацьованого матеріалу</em></p>

<p>Робота з таблицею, яку учні заповнювали протягом уроку.</p>

<p><strong>ІV. Підбиття підсумків уроку</strong></p>

<p>Творчість Винниченка із зацікавленням досліджувала й високо оцінювала Леся Українка, зазначаючи, що уже першими своїми творами він підніс літературу до рівня західноєвропейської й утвердив новий літературний напрям &mdash; неоромантизм, до виразників якого письменниця зараховувала й себе. Винниченко легко й швидко писав оповідання й драми, повісті й романи, публіцистичні статті й п&rsquo;єси.</p>

<p>На початку 30-х років його твори видані в Україні у 28 томах. Можна лише уявити обсяг творчої спадщини Винниченка, коли врахувати, що письменник плідно працював в еміграції, десятки творів залишилися ненадрукованими, деякі &mdash; незавершеними. Його багатогранний талант і дивовижна працездатність викликають подив, захоплення й інтерес численних читачів та багатьох учених. &laquo;Стихійно дужий талант&raquo;, &laquo;надзвичайно сильний реаліст&raquo;, &laquo;глибокий психолог і незрівнянний майстер життєвих контрастів&raquo; &mdash; так називав його Сергій Єфремов, нітрохи не перебільшуючи.</p>

<p>Крім літературної спадщини В. Винниченка, є ще й малярська &mdash; майже сто картин. Акварельні та олійні пейзажі, портрети, натюрморти й графічні композиції його експонувалися свого часу у Франції і за її межами. Їхню професійну досконалість визнавали видатні художники Анрі Сіньяк та Пабло Пікасо.</p>

<p><strong>V. Оголошення результатів навчальної діяльності школярів</strong></p>

<p><strong>VІ. Домашнє завдання</strong></p>

<p>Прочитати новелу &laquo;Момент&raquo;, опрацювати статтю про творчість В. Винниченка за підручником.</p>

<p>&nbsp;</p>

<h2>Володимир Винниченко. &quot;Федько-халамидник&quot;.</h2>

<p>Цікава історія з життя письменника. Художня розповідь про дивовижного хлопчика Федька, його життя і пригоди, стосунки з однолітками.</p>

<p><strong>Мета</strong>: вчити розповідати цікаві епізоди з життя письменника, вміти переказувати зміст оповідання, виразно і вдумливо читати найбільш емоційні епізоди, вміти аналізувати епічний твір, виділяти риси характеру Федька, що вирізняють його з кола друзів-однолітків; розвивати фантазію та творчу уяву; виховувати усвідомлене ставлення до моральних цінностей, що роблять людину душевно багатою і щедрою на добро.</p>

<p><strong>ХІД УРОКУ</strong></p>

<p><strong>І. Повідомлення теми та мети уроку.</strong></p>

<p>Слово вчителя.<br />
Серед когорти українських митців яскравою зіркою світить творчість Володимира Винниченка &ndash; письменника, художника, драматурга, відомого політика та патріота.</p>

<p><strong>ІІ. Розповідь про письменника.</strong></p>

<p><em>1. Слово вчителя.</em><br />
Повідомлення біографічних відомостей, цікавих моментів з життя письменника. (Книга для вчителя. Українська література 6 клас &ndash; З. Я. Воєвода, Г. О. Скоб&rsquo;як &ndash; 2006 р., с. 125-129).</p>

<p><em>2. Бесіда за картинами.</em><br />
Розгляньте уважно пейзажі В. Винниченка.<br />
- Які слова матері письменника, на вашу думку, можна використати як підпис до цих картин? (<em>Надзвичайно любив волю, повітря і рух</em>.)</p>

<p><strong>ІІІ. Оповідання &quot;Федько-халамидник&quot;.</strong></p>

<p><em>1. Слово вчителя.</em></p>

<p>Перше знайомство читачів з цим відчайдухом відбулося ще 1912 р., коли оповідання про нього з&rsquo;явилося друком на сторінках київської газети &quot;Рада&quot;. Винниченкові було тоді тридцять два роки, і мешкав він далеко від України &ndash; у Франції. Отож як літературний персонаж Федько-Халамидник має французьку &quot;прописку&quot;.</p>

<p>Свій перший літературний твір В. Винниченко написав у 14 років. Була то поема про Запорозьку Січ, за яку автор, як він сам згадував, &quot;дістав перше політичне ув&rsquo;язнення в гімназії (тиждень темного карцеру)&quot;.</p>

<p>В оповіданнях Винниченка душевне очищення часто відбувається через трагедію. Очищення ж передбачає спів страждання, готовність прийняти чужий біль як власний. І, звичайно, розуміння іншого, навіть якщо цей інший &ndash; зовсім на такий, як усі.</p>

<p>І Федько-халамидник теж на такий, як усі. Він заводій, дитячий &quot;отаман&quot;. &quot;Спокій був його ворогом&quot;, - сказано про Федька в авторській ремарці. І це справді так. Федько любить влаштовувати ризиковані розваги, дражнити сусідських хлопців. Скільки в ньому відваги, життєвого азарту, винахідливості й тієї надійності, яка, власне, й робить його ватажком!</p>

<p>В оповіданні &quot;Федько-халамидник&quot; важлива не тільки напруга подієвої інтриги, а й психо-логічний сюжет. Кульмінацією є сцена, у якій після пригоди на річці, коли Федько врятував від загибелі хлопчика Толю, батьки тяжко карають ні в чому не винного &quot;халамидника&quot;. Слабкодухий, боягузливий Толя хоче перекласти свою провину на Федька &ndash; і той ще раз рятує його. Ось як автор малює сцену, в якій один виявляє слабкість духу, а другий великодушність.&quot;Федькові знов упала з голови шапка, як ударив його Толин батько. Він під-няв її й подивився на Толю. Але Толя тулився до матері, яка милувала його і жаліла його&hellip;&quot;</p>

<p>Федько пожалів Толю, а поплатився за це тяжкими побоями своїх і чужих батьків та, зрештою, власним життям. Проте, очевидно, по-іншому він не міг. Бачити перед собою слабкого, морально пригніченого, настраханого і завдати йому удару &ndash; це не у Федьковому характері, це понад його гідність!</p>

<p>Він гордий тією гордістю, що здатна змусити людину діяти наперекір обставинам, а то й усупереч загальноприйнятим уявленням. В основі тут &ndash; виняткова вразливість душі, яка означає стихійне відчуття самоцінності власного Я і готовність будь-що захищати його.</p>

<p>В. Винниченко любив показувати своїх персонажів у ризикованих ситуаціях, доводячи кульмінацію до тієї точки, коли починається балансування між життям і смертю. Йому близькі маленькі &quot;зухи&quot; (відчайдухи, &quot;халамидники&quot;, дитячі ватаги &ndash; &quot;чудні&quot;, &quot;кумедні&quot;, незрозумілі для свого оточення).</p>

<p><em>2. Читання твору учнями.</em></p>

<p><em>3. Словникова робота.</em></p>

<p><em>а) Тлумачення невідомих слів.</em><br />
Халамидник &ndash; бешкетник, пустун, урвитель.<br />
Незабрукована &ndash; вулиця, не вимощена камінням.<br />
Розсотувати &ndash; розмочувати, розкручувати.<br />
Набакир &ndash; набік.<br />
Проскура &ndash; церковний хлібець.<br />
Ринва &ndash; труба або жолоб для стікання води.<br />
Пацати &ndash; ляскати по воді.<br />
Випещені &ndash; доглянуті.<br />
Шворка &ndash; тонкий мотузок.</p>

<p><em>б) Добір синонімів.</em><br />
Кортіти &ndash; бажати, хотіти; кортить &ndash; муляє, шпигає, пече.<br />
Ловкий &ndash; спритний, зграбний, меткий, вправний, моторний, в&rsquo;юнкий.</p>

<p><em>4. Робота за текстом.</em><br />
а) Цитатна характеристика образів.</p>

<table border="0" cellpadding="10" cellspacing="0" width="100%" valign="top">
    <tbody>
        <tr>
            <td >
            <p style="text-align:center;"><strong>Федько</strong></p>
            </td>
            <td >
            <p style="text-align:center;"><strong>Толя</strong></p>
            </td>
        </tr>
        <tr>
            <td>
            <p>Це був чистий розбишака-халамидник.<br />
            Там шибку з рогатки вибив; там синяка підбив своєму &quot;закадишному&quot; другові.<br />
            Спокій був його ворогом.<br />
            &hellip;перший по силі на всю вулицю.<br />
            Руки в кишені, картуз набакир, іде, не поспішає.<br />
            &hellip;він раптом вертається і віддає змія.<br />
            Федько брехати не любить.<br />
            Не любить також Федько товаришів видавати.<br />
            - Нещастячко ти моє!<br />
            - І за що мене Бог покарав таким сибірякою.<br />
            &hellip;а Федька кладуть на стілець і луплять.<br />
            - А давай об заклад, що перейду на той бік.<br />
            А Федько справді щось надзвичайне виробляв на річці.<br />
            - Ловкий хлопчак, що й говорити.<br />
            - Ну й шибеник! &ndash; зітхав хто-небудь.<br />
            Оце молодець, так молодець.<br />
            - Толю, Толю! &ndash; кричав Федько. &ndash; Подай мені палицю свою&hellip; Я вилізу.<br />
            Федько відвів очі від Толі, похилився і тихо сказав: - Повів. &nbsp;</p>
            </td>
            <td>
            <p>Толя був син хазяїна того будинку, де вони жили. Це була дитина ніжна, делікатна, смирна.<br />
            Він завжди виходив на двір трошки боязно&hellip; соромливо посміхався своїми невинними синіми очима.<br />
            &hellip;бідненький Толя приходив додому задрипа-ний, подраний, з розбитим носом.<br />
            Мати про Толю: &quot;То дитина благородна, ніжна, а ти (про Федька) мужичня, &quot;мурло ти репане&quot;.<br />
            Толя тихенько хреститься й блідне.<br />
            Толі холодно й страшно.<br />
            Він сходить з ґанку і обережно йде до хлопців. Ніжні випещені ніжки його спотикаються&hellip;<br />
            Увечері Толя хворий, гарячий лежить у постелі&hellip;<br />
            Толя був увесь закутаний в шарфики&hellip;<br />
            Оченята йому були якісь чудні, не то винуваті, не то злякані.<br />
            Толя розтерявся&hellip;<br />
            Толі зробилося страшно&hellip; ноги ослабли, сковза-лись по льоду.<br />
            Але крижину в цей час підбило до берега і Толя, як стріла, вилетів з неї.<br />
            - Папочко!.. Мамочко!.. Я не винен!..<br />
            Йому було цікаво подивитись, як будуть ховати Федька-халамидника.<br />
            Толя одійшов од вікна, перекрутився на одній нозі й побіг гратися з чижиком.</p>
            </td>
        </tr>
    </tbody>
</table>
<p></p><p></p>
<table border="0" cellpadding="10" cellspacing="0" width="100%" align="center">
    <tbody>
        <tr>
            <td >
            <p style="text-align:center;"><strong>Федько</strong></p>
            </td>
            <td >
            <p style="text-align:center;"><strong>Толя</strong></p>
            </td>
        </tr>
        <tr>
            <td>
            <p>Добро</p>
            </td>
            <td>
            <p>Зло</p>
            </td>
        </tr>
        <tr>
            <td>
            <p>Правда</p>
            </td>
            <td>
            <p>Брехня</p>
            </td>
        </tr>
        <tr>
            <td>
            <p>Сміливість</p>
            </td>
            <td>
            <p>Боягузтво</p>
            </td>
        </tr>
        <tr>
            <td>
            <p>Чесність</p>
            </td>
            <td>
            <p>Підлість</p>
            </td>
        </tr>
        <tr>
            <td>
            <p>Білий</p>
            </td>
            <td>
            <p>Чорний</p>
            </td>
        </tr>
        <tr>
            <td>
            <p>Активний</p>
            </td>
            <td>
            <p>Пасивний</p>
            </td>
        </tr>
        <tr>
            <td>
            <p>Альтруїст</p>
            </td>
            <td>
            <p>Егоїст</p>
            </td>
        </tr>
        <tr>
            <td>
            <p>Давав</p>
            </td>
            <td>
            <p>Брав</p>
            </td>
        </tr>
        <tr>
            <td>
            <p>Чесний</p>
            </td>
            <td>
            <p>Підлий</p>
            </td>
        </tr>
        <tr>
            <td>
            <p>Веселий</p>
            </td>
            <td>
            <p>Понурий</p>
            </td>
        </tr>
        <tr>
            <td>
            <p>Відвертий</p>
            </td>
            <td>
            <p>Скритий</p>
            </td>
        </tr>
        <tr>
            <td>
            <p>Гарний</p>
            </td>
            <td>
            <p>Поганий</p>
            </td>
        </tr>
        <tr>
            <td>
            <p>Грубий</p>
            </td>
            <td>
            <p>Делікатний</p>
            </td>
        </tr>
        <tr>
            <td>
            <p>Достойний</p>
            </td>
            <td>
            <p>Негідний</p>
            </td>
        </tr>
        <tr>
            <td>
            <p>Жвавий</p>
            </td>
            <td>
            <p>Повільний</p>
            </td>
        </tr>
        <tr>
            <td>
            <p>Зовнішній</p>
            </td>
            <td>
            <p>Внутрішній</p>
            </td>
        </tr>
        <tr>
            <td>
            <p>Людяність</p>
            </td>
            <td>
            <p>Бездушний</p>
            </td>
        </tr>
        <tr>
            <td>
            <p>Духовний</p>
            </td>
            <td>
            <p>Матеріальний</p>
            </td>
        </tr>
        <tr>
            <td>
            <p>Позитивний</p>
            </td>
            <td>
            <p>Негативний</p>
            </td>
        </tr>
        <tr>
            <td>
            <p>Невинний</p>
            </td>
            <td>
            <p>Винний</p>
            </td>
        </tr>
        <tr>
            <td>
            <p>Сила</p>
            </td>
            <td>
            <p>Кволість</p>
            </td>
        </tr>
        <tr>
            <td>
            <p>Світло</p>
            </td>
            <td>
            <p>Темрява</p>
            </td>
        </tr>
        <tr>
            <td>
            <p>Симпатія</p>
            </td>
            <td>
            <p>Антипатія</p>
            </td>
        </tr>
        <tr>
            <td>
            <p>Явний</p>
            </td>
            <td>
            <p>Таємний</p>
            </td>
        </tr>
        <tr>
            <td>
            <p>Життя</p>
            </td>
            <td>
            <p>Смерть</p>
            </td>
        </tr>
    </tbody>
</table>

<p><em>Висновок:</em></p>

<p>Федько і Толя &ndash; дві різні людини.<br />
- Що говорять про Федька? (<em>Розбишака-халамидник, босявка, сибіряка, пробий голова, шибеник, ірод, ловкий хлопчик, молодець.</em>)<br />
- Що говорять про Толю? (<em>Дитина ніжна, делікатна, смирна.</em>)<br />
- Що побачили за масками?</p>

<p><em>б) Мовна розминка.</em><br />
Випишіть у дві колонки слова-антоніми, які характеризують героїв твору.<br />
Отже, за маскою ми побачили, як ховається зло і яке беззахисне добро. Потрібно добрий пуд солі з&rsquo;їсти, щоб розібратися, де є добро, а де зло.<br />
Тому думайте, а тоді робіть.</p>

<p><strong>IV. Підсумки уроку, оцінювання результатів роботи учнів.</strong></p>

<p><em>1. Бесіда.</em></p>

<ol>
    <li>Що з твору найбільше запам&rsquo;яталося? Чому?</li>
    <li>Які емоційні моменти тяжко було сприймати?</li>
    <li>Як би ви вчинили, щоб не допустити такої біди?</li>
</ol>

<p><em>2.&nbsp; Продовжити речення.</em></p>

<p>Дружба &ndash; це&hellip; (<em>На дошці або плакаті зображене коло зі словом &quot;Дружба&quot; в центрі, а від нього відходять промінці. Напроти кожного учні записують слова, які характеризують це поняття.)</em></p>

<p><strong>V. Домашнє завдання.</strong></p>

<p>Прочитати біографічну статтю про письменника, дочитати оповідання. Підготувати усну розповідь за темою: &quot;Моє ставлення до Федька і Толі&quot; (з використанням синонімів та антонімів до слів <em>хоробрість, благородство, чесність, кмітливість, сміливість, спритність, порядність</em>).</p>

<p>Намалювати ілюстрації до твору.&nbsp;</p>


        </div>

    </body>
</html>
