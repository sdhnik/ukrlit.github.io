<!DOCTYPE html>
<html class="no-js">
    <head>
        <meta charset="utf-8">
        <meta http-equiv="X-UA-Compatible" content="IE=edge,chrome=1">
        <title>Леся Українка</title>
        <meta name="description" content="">
        <meta name="description" content="">
        <meta name="viewport" content="user-scalable=no, width=device-width, initial-scale=1, maximum-scale=1">

        <link href='//fonts.googleapis.com/css?family=Open+Sans:400,400italic,700,700italic|Forum&subset=latin,cyrillic-ext,cyrillic' rel='stylesheet' type='text/css'>

        <link rel="stylesheet" href="/ukrlit.github.io/html/css/textstyle.css">
        
    </head>
    <body>
        <div class="textwrap">
<h2>Біографія</h2>

<p><em>Лариса Петрівна Косач</em> (літературний псевдонім &mdash; <strong>Леся Українка</strong>) народилася <em><strong>25 лютого 1871 року</strong></em> у Новограді-Волинському. Мати її &mdash; письменниця <strong>Олена Пчілка</strong>, батько &mdash; юрист. Батьки багато уваги приділяли гуманітарній освіті дітей, розвивали інтерес до літератури, вивчення мов, перекладацької роботи. Серед близького оточення майбутньої поетеси були відомі культурні діячі: <strong>Михайло Драгоманов</strong> (її дядько по матері), <strong>М. Старицький</strong>, <strong>М. Лисенко</strong>. Все це сприяло ранньому входженню Лесі в літературу. В дев&#39;ять років вона вже писала вірші, у тринадцять почала друкуватись. У 1884 році у Львові в журналі &laquo;<em>Зоря</em>&raquo; було опубліковано два вірші (&laquo;<em>Конвалія</em>&raquo; і &laquo;<em>Сафо</em>&raquo;), під якими вперше з&#39;явилось ім&#39;я &mdash; <strong>Леся Українка</strong>.</p>

<p>Дитячі роки поетеси минали на Поліссі. Взимку <strong>Косачі </strong>жили в Луцьку, а літом &mdash; у селі Колодяжне. В юнацькі роки <strong>Леся </strong>починає хворіти на туберкульоз, з яким вона боролась усе життя. Хвороба спричинила до того, що дівчинка не ходила до школи, однак завдяки матері, а також <strong>М.&nbsp;&nbsp; Драгоманову</strong>, який мав великий вплив на духовний розвиток <strong>Лесі Українки</strong>, вона дістала глибоку і різнобічну освіту. Письменниця знала більше десяти мов, вітчизняну і світову літературу, історію, філософію. Так, наприклад, у 19 років вона написала для своєї сестри підручник &laquo;<em>Стародавня історія східних народів</em>&raquo;.</p>

<p>У 1879 році було заарештовано і вислано до Сибіру тітку <strong>Лесі Олену Косач</strong>, яка належала до київського гуртка &laquo;бунтарів&raquo;, там же, в Карійській тюрмі, загинула мати її найближчої товаришки &mdash; <strong>Марія Ковалевська</strong>. Враження тих літ виявилися такими сильними й пам&#39;ятними, що пізніше ожили у віршах &laquo;<em>Віче</em>&raquo;, &laquo;<em>Мати-невільниця</em>&raquo;, &laquo;<em>Забуті слова</em>&raquo;, &laquo;<em>Епілог</em>&raquo;.</p>

<p>На початку 1893 року у Львові виходить перша збірка поезій <strong>Лесі Українки</strong> &mdash; &laquo;<em>На крилах пісен</em><strong>ь</strong>&raquo;. Серед вміщених у збірці творів виділяється вірш &laquo;<em>Contra spem spero</em>&raquo;, що сприймається як кредо молодої письменниці, декларація її незнищенного оптимізму. Та особливо гостро, як заклик і гасло, прозвучали у тогочасній суспільній атмосфері &laquo;<em>Досвітні огні</em>&raquo;.</p>

<p>Початок роботи <strong>&nbsp;Лесі Українки</strong> над прозовими жанрами пов&#39;язаний з діяльністю гуртка київської літературної молоді &laquo;<em>Плеяда</em>&raquo;. Тут готували видання для народу з історії, географії, перекладали твори російських та зарубіжних письменників; гуртківці писали і власні твори, які оцінювались на конкурсах. Так були написані і деякі оповідання <strong>Лесі Українки</strong>.</p>

<p>У 1894 &ndash; 1895 роках <strong>Леся Українка</strong> перебувала в Болгарії у <strong>Драгоманова</strong>. У Болгарії була написана переважна частина циклу політичної лірики &laquo;<em>Невільничі пісні</em>&raquo;. Нове явище в її творчості &mdash; сатира, спрямована проти українського буржуазного націоналізму та клерикалізму.</p>

<p>З 1893 року вона перебуває під таємним наглядом, підтримує тісні зв&#39;язки з особами, які були на засланні.</p>

<p>1899 року у Львові виходить друга збірка поезій &mdash; &laquo;<em>Думи і мрії</em>&raquo;. Ця збірка засвідчила безсумнівний злет творчості молодої поетеси.</p>

<p>Пише статті для російського журналу &ldquo;<em>Жизнь</em>&rdquo;.</p>

<p>Після смерті її близького друга <strong>С.&nbsp;&nbsp; Мержинського</strong>, в одну з найстрашніших ночей у стані невимовної туги створила вона драматичну поему &laquo;<em>Одержима</em>&raquo; (1901 р.). Пережита особиста драма позначилась на загостренні хвороби легень, і <strong>Леся Українка</strong> їде на Буковину, далі &mdash; Гуцульщину рятувати підірване здоров&#39;я.</p>

<p>Міцніють зв&#39;язки <strong>Лесі Українки</strong> з соціал-демократичним рухом. З групою товаришів вона займається розповсюдженням соціалістичної і марксистської літератури, перекладом праць теоретиків соціалізму, виданням цих творів за кордоном і транспортуванням у Росію.</p>

<p>Феномен таланту <strong>Лесі Українки</strong> полягав у тому, що вона одночасно плідно працювала в різних літературних жанрах.</p>

<p>Особливе місце у творчій біографії <strong>Лесі Українки</strong> займає фольклор. Починаючи з дитячих вражень (поема в народному дусі &laquo;<em>Русалка</em>&raquo;) і кінчаючи останньою казкою &laquo;<em>Про велета</em>&raquo;, він органічно входить у поетичний світ письменниці.</p>

<p>Через хворобу <strong>Лесі Українці</strong> доводилось багато їздити по світу. Вона лікувалася в Криму і на Кавказі, у Німеччині і Швейцарії, в Італії та Єгипті. І хоча чужина завжди викликала в неї тугу за рідним краєм, але й збагачувала новими враженнями, знанням життя інших народів, зміцнювала й поглиблювала інтернаціональні мотиви її творчості. Так, у циклі &laquo;<em>Весна в Єгипті</em>&raquo; (1910 р.), <strong>Леся Українка</strong> знайомить українського читача з цим краєм, його природою, людьми.</p>

<p>У 1904 році в Києві вийшло ще одне видання поетичних творів <strong>Лесі Українки</strong> (вибране) під заголовком &laquo;<em>На крилах пісень</em>&raquo;.</p>

<p>1905 рік не був несподіваним для <strong>Лесі Українки</strong>. Драматичні поеми &laquo;<em>Осіння казка</em>&raquo; і &laquo;<em>В катакомбах</em>&raquo;, датовані 1905 роком, були безпосереднім відгуком на революційні події.</p>

<p>Після поразки революції <strong>Леся Українка</strong> звертається до соціальної і політичної сатири, співробітничає в журналі &laquo;<em>Шершень</em>&raquo;.</p>

<p>В останнє десятиліття у творчості <strong>Лесі Українки</strong> переважає драматургія. За порівняно короткий час було написано понад двадцять драматичних творів, які відкрили нову сторінку в історії театральної культури.</p>

<p>Визначним досягненням драматургії <strong>Лесі Українки</strong> є її &laquo;<em>Камінний господар</em>&raquo;. Це одна з найцікавіших версій легенди про Дон Жуана, до образу якого зверталося багато великих художників. Звернення до образу Дон Жуана мало і конкретні причини.</p>

<p>Останні роки <strong>Леся Українка</strong> жила в Грузії та Єгипті. Невблаганно прогресувала хвороба. Перемагаючи тяжкі страждання, вона знаходила силу працювати. На Кавказі вона все частіше згадувала волинське дитинство, перед нею поставали картини задумливої поліської краси. Так виникла &laquo;<em>Лісова пісня</em>&raquo;, яка була написана за кілька днів тяжкохворою поетесою.</p>

<p><strong>Леся Українка</strong> померла <em><strong>1 серпня 1913 року</strong></em> в грузинському містечку Сурамі. Тіло її перевезли до Києва і поховали на Байковому кладовищі.</p>

<p>&nbsp;</p>

<h2>Дитинство Лесі Українки, роль родини у її вихованні</h2>

<p><em><strong>1871 рік</strong></em> для української літератури дуже знаменитий. Цього року народилася <strong>Леся Українка</strong>, що згодом за словами <strong>Івана Франка</strong>, стала чи не наймужнішим поетом на всю Україну.</p>

<p>Народилася <strong>Леся Українка</strong> <em><strong>25 лютого</strong></em> в Новгороді &ndash; Волинському, в славній родині <strong>Косачів </strong>(<em>Лариса Петрівна Косач - Квітка</em>). Батько <strong>Лесі</strong> &ndash; <strong>Петро Антонович Косач</strong> був людина освічена й для свого часу передова, а натурою лагідна та добра. З боку матері рід (<strong>Драгоманових</strong>) сягає в бурхливі часи козацьких війн з турецько-татарськими загарбниками. <strong>Лесина мати</strong> палко кохалася в мистецтві, невтомно збирала його зразки: різні орнаменти, тканини, вишиванки, а також пісні, казки тощо. Вона була свого часу видатна письменниця і друкувалася під прізвищем <strong>Олени Пчілки</strong>.</p>

<p>Зі всіх шістьох дітей, що були в <strong>Косачів </strong>(два сини і четверо дочок), <strong>Леся </strong>найбільше вдалася в батька: і вродою, і характером, і звичками. Обидва вони були однаково лагідні та безмежно добрі, стримані, терплячі, однаково наділені виключною силою волі. Вони обоє були поблажливі в ставленні до інших, але не до себе, важко уявити, щоб вони зробили щось таке, що вважали за нечесне. Їм були огидні жадоба, зажерливість, користолюбство тощо. Була в них ще одна спільна риса: вони надзвичайно цінували людську гідність.</p>

<p>Грамоти <strong>Леся </strong>навчилася дуже рано. Коли їй було чотири роки, вона вже дуже добре володіла читанням. А через рік <strong>Леся </strong>самостійно писала коротенькі листи до своєї бабусі в Гадяч та за кордон до дядька <strong>Михайла Драгоманова</strong>.</p>

<h3>Подорожі до мавки</h3>

<p>Дуже рано почала <strong>Леся</strong> знайомитися з народною творчістю: піснями та художніми виробами. Мати возила дітей до різних сіл та містечок. Там вона зачаровано слухала веснянки, які селяни співали бодай чи не всім селом. Діти, а особливо <strong>Леся</strong>, сприймали це все з великим захопленням. Багато пісень увійшло у побут <strong>Косачів</strong> і стали там улюбленими піснями; це такі як &quot;<em>Подоляночка</em>&quot;, &quot;<em>Зайчик</em>&quot;, &quot;<em>Женчичок - бренчичок</em>&quot; та інші.</p>

<p>Навесні 1882 року родина <strong>Косачів </strong>перебралася на постійне проживання до села Колодяжного, що недалеко повітового містечка Ковеля. Тут поліська народна стихія заполонила <strong>Лесю </strong>і на якийсь час повністю її поглинула. В цьому селі <strong>Леся </strong>за допомогою свого брата <strong>Михайла </strong>виконала дуже цінну роботу: записала від різних людей дуже багато пісень. Перед текстами кожної пісні наклеєна була стрічка нотного паперу з нотами мелодії тієї пісні.</p>

<p>В дитячому віці була не одна цікава подорож <strong>Лесі </strong>до тих джерел, які збагатили її чудовим матеріалом, що перетворився під її чудодійним пером на високомистецькі твори. Глибоке знайомство з поліської народною творчістю дало можливість <strong>Лесі Українці</strong> написати чудовий її твір &ndash; &quot;<em>Лісову пісню</em>&quot;.</p>

<p>Все, що там змальовано, їй давно уже знайомо з Полісся все те вона знала і чула ще в Колодяжному.</p>

<h3>Початок &quot;тридцятилітньої війни&quot;. Хвороба.</h3>

<p>До десяти років <strong>Леся</strong> росла і розвивалася, як і всі діти. Була радісна, весела, любила співати й дуже добре танцювала із братом &quot;козака&quot;. Коли їй виповнилося 5 років, батьки купили їй фортепіано. Вона не тільки успішно вчилась грати, а й сама бралася складати музичні твори.</p>

<p>Любила <strong>Леся</strong> й серйозну роботу &ndash; господарчу.</p>

<p>Вона завжди мала свій квітник і город, сама його обробляла й доглядала. Зовсім маленької &ndash; в 6 років &ndash; навчилася шити і вишивати, а згодом навіть взялася мережити батькові сорочку. Та скоро сталося велике горе, що потім невідступно, рік у рік, день і день аж тридцять два року, до останнього подиху, переслідувало й тихенько її мучило. Ось як розповідає її сестра <strong>Ольга</strong>:</p>

<p>&quot;<em>&hellip; 6 січня 1881 року в Луцьку <strong>Леся</strong> пішла на річку Стер подивитися як святять воду і в неї дуже померзли ноги. Скоро потому, і від того, як тоді і думали, вона заслабла. У неї так почала боліти нога права, що вона незважаючи на те, що й тоді була дуже терпляча, але плакала від болю. Її лікували різними способами: ваннами і масажами, і нога через деякий час перестала боліти і не боліла кілька років. Але від тої пори &ndash; це початок <strong>Лесиної</strong>, як вона сама жартуючи називала &quot;тридцятирічної війни&quot; з туберкульозом. В той час, коли не боліла нога, почався туберкульоз у китиці лівої руки, вилікуваний операцією восени 1883 року.</em></p>

<p><em>Хвора рука позбавила <strong>Лесю</strong> можливості стати піаністкою. Після руки знову почала боліти нога, туберкульоз прокинувся у легенях, а після залікованих на Карпатах та в Італії легенів на туберкульоз заслабли нирки. Хоча, як хоробро і витривало вела війну <strong>Леся</strong>, однак туберкульоз, зірвавши їй здоров&#39;я, звів її у передчасну могилу&hellip;</em>&quot;</p>

<p>Що інтенсивніше наступала хвороба, то непоборнішим ставав дух, незламнішою воля і жадоба до життя. Не раз про це заявляла і&nbsp; сама поетеса. Так у чудовому творі &quot;<em>Contra spem spero</em>&quot;(&quot;<em>Без надії сподіваюсь</em>&quot;) вона пише:</p>

<p><em>Г</em><em>етьте</em><em>, </em><em>думи</em><em>, </em><em>ви</em><em>, </em><em>хмари</em> <em>осінні</em><em>!</em><br />
<em>Тоне</em> <em>тепер</em> <em>весна</em> <em>молода</em><em>!<br />
Чи</em> <em>то</em> <em>так</em> <em>ужалю</em><em>, </em><em>голосінні<br />
Проминуть</em> <em>молодії</em> <em>літа</em><em>?<br />
Ні</em><em>, </em><em>я</em> <em>хочу</em> <em>крізь</em> <em>сльози</em> <em>сміятись</em><em>,<br />
Серед</em> <em>лиха</em> <em>співати</em> <em>пісні</em><em>,<br />
Без</em> <em>надії</em> <em>таки</em> <em>сподіватись</em><em>,<br />
Жити</em> <em>хочу</em><em>! </em><em>Геть</em> <em>думи</em> <em>сумні</em><em>!</em></p>

<p>Ці слова <strong>Леся Українка</strong> написала в свої дев&#39;ятнадцять років, коли свідоме життя її тільки починалось. Знаючи, що воно буде для неї тяжке, і, можливо, коротке, вона твердо поклала &ndash; іти тільки вперед, тільки з оптимістичною вірою в майбутнє і бадьорою вогнистою піснею.</p>

<h2>Спогади матері, сестри, брата</h2>

<p><em>Згадує Мати Лесі &mdash; <strong>Олена Пчілка</strong></em></p>

<p><strong>Мати</strong>: Моя донька, <strong>Лесенька</strong>, з дитинства була хворобливою дитиною.</p>

<p>Коли їй було 6 років, ми пішли до річки святити воду. Це було саме на Водохреща. Трапилося нещастя : <strong>Леся</strong> провалилася, промочила ніжки, потім застуда. Ми з чоловіком навіть не здогадувалися, що в майбутньому це буде хвороба на все життя. <strong>Леся</strong> страждала від страшних болів, мовчки переносила операції. До школи, звісно, ходити не могла. Тому навчалася вдома з нашою допомогою.</p>

<p>Родина була великою. Ось так згадує <strong>Лесю</strong> її сестра - <strong>Ольга</strong></p>

<p><strong><em>Сестра</em></strong> <strong><em>Ольга</em></strong>: <strong>Леся</strong> була молодшою від мене. але з дитинства була бойовим дівчиськом, верховодила навіть у хлоп&quot;ячому гурті. Вона мала чудові здібності, оволоділа 10 мовами, історією, літературою. Пам&#39;ятаю, як ми з батьком збиралися у великій кімнаті, Леся грала на фортепіано, сама навіть писала музику. А коли заарештували нашу тітку <strong>Єлю</strong>, <strong>Леся </strong>написала свій перший вірш &quot;<em>Надія</em><strong><em>&quot;</em></strong>. А мама запропонували їй обрати псевдонім &mdash; <strong>Леся Українка</strong>.</p>

<p>З-поміж усіх рідних найбільш дружньою була <strong>Леся</strong> зі своїм братом <strong>Михайлом</strong></p>

<p><strong><em>Брат</em></strong> <strong><em>Михайло</em></strong><strong><em>:</em></strong> Все своє дитинство ми провели разом. Разом гралися, разом вчилися, працювали. Наші батьки так пишалися, коли побачили підручник стародавнього світу, який написала <strong>Леся</strong> для нашої&nbsp; молодшої сестрички. Я пам&#39;ятаю дитинство, коли ми, незважаючи на наше дворянське походження, любили проводити вільний час разом із селянськими дітьми, коли перебували у своєму сільському маєтку в селі Колодяжне. Дуже цікаво&nbsp; розповідав тоді дядько <strong>Лев</strong> про русалок, мавок, лісовиків. Що <strong>Леся</strong> аж побігла уночі до лісового озера, щоб їх побачити.</p>

<p>Пізніше <strong>Леся</strong> про це напише у драмі &quot;<em>Лісова пісня</em>&quot;. А поки вона багато читає, подорожує.</p>

<p><strong><em>Леся</em></strong> <strong><em>Українка</em></strong>: Моя мати постійно супроводжувала мене різними мальовничими місцями України. Я зустрічалася з відомими людьми &mdash; цікавими.&nbsp; Через важку хворобу мені довелося побувати на лікуванні в Єгипті, Криму, Грузії. Я бачила чудові місця, насолоджувалася теплим сонечком, писала свої твори про українців, про відомих героїв інших країн. Мені здавалося, що все це &mdash; моя душа, моє життя. Мені не було боляче, наснагу і підтримку я відчувала завжди.</p>

<p><em>Ні! Я жива!<br />
Я буду вічно жити!<br />
Я в серці маю те, що не вмирає!</em></p>







        </div>

    </body>
</html>
