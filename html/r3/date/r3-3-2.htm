<!DOCTYPE html>
<html class="no-js">
    <head>
        <meta charset="utf-8">
        <meta http-equiv="X-UA-Compatible" content="IE=edge,chrome=1">
        <title>Станіслав Болеславович Чернілевський</title>
        <meta name="description" content="">
        <meta name="viewport" content="user-scalable=no, width=device-width, initial-scale=1, maximum-scale=1">

        <link href='//fonts.googleapis.com/css?family=Open+Sans:400,400italic,700,700italic|Forum&subset=latin,cyrillic-ext,cyrillic' rel='stylesheet' type='text/css'>

        <link rel="stylesheet" href="/ukrlit.github.io/html/css/textstyle.css">
        
    </head>
    <body>
        <div class="textwrap">
<h2>Чернілевський Станіслав Болеславович</h2>

<img src="/ukrlit.github.io/html/r3/date/date_r3_3_2/pic_1.jpg" alt="" class="img-thumbnail img-left"><p>Народився в с. Жваніна Вінниччині у багатодітній родині. Рано втратив батька. Середню освіту здобував у школах-інтернатах. Закінчив Вінницький педагогічний інститут і деякий час працював учителем. Потім вступив на факультет кінорежисури Київського театрального інституту імені І. Карпенка-Карого, оскільки з дитинства мріяв займатися кіномистецтвом. Працював на Київській кіностудії художніх фільмів імені О.Довженка.</p>

<p>Поет, кіносценарист. Найвідоміша збірка поезій &quot;<em>Рушник землі</em>&quot; (1984). Лауреат премії імені <strong>Василя Симоненка</strong>.</p>

<p><strong>Станіслав Чернілевський</strong>: поет, кіносценарист, особистість</p>

<p>Життєвий шлях <strong>Станіслава Чернілевського</strong> був вельми непростим. Хлопчик залишився без батька у багатодітній родині, тож довелося здобувати середню освіту в школах-інтернатах. Не відразу <strong>Станіславу</strong> пощастило з вибором &quot;сродної&quot; професії. Спочатку недовго працював учителем після закінчення Вінницького педагогічного інституту, але не вважав цю роботу справді &quot;своєю&quot;. З дитинства <strong>Чернілевський </strong>марив кінематографом і прагнув вступити на факультет кінорежисури. Його мрія збулася. У стінах Київського театрального інституту імені <strong>І. Карпенка-Карого</strong> він здобув фах кіносценариста. Працював на Київській кіностудії художніх фільмів імені <strong>О. Довженка</strong>.</p>

<p>Проте де б не був <strong>Станіслав Чернілевський</strong>, яку життєву дорогу собі не обрав би, він, перш за все, поет. Йому заслужено було присуджено премію імені <strong>Василя Симоненка</strong>.</p>

<p>Поезія <strong>Чернілевського </strong>бере свої початки і мотиви в дитячих мріях. <strong>Дмитро Павличко</strong> у передмові до книги <strong>С. Чернілевського</strong> &quot;<em>Рушник землі</em>&quot; писав: &quot;<em>Є такі серця, для котрих розлука з матір&#39;ю - смертне страждання...</em>&quot; З його дитячих мук, з тужби за мамою, перших стражденних почувань народжувалися його вимогливі поняття людини і світу, емоційні хвилі душі, котрі проносилися через усе дитинство й молодість, щоб ударити нині гучним прибоєм поетичного слова&quot;.</p>

<p><em>&laquo;Я народився поміж двох річок &mdash; невеличкою річкою Жван з її мілинами та глибинами та могутнім і тихим Дністром з його вирами та потужною течією, &mdash; </em>так поетично починає про себе розповідь сучасний український письменник <strong>Станіслав Чернілевський</strong>.<em> &mdash; Може, через те я так люблю водночас і найтонші, найдрібніші порухи і великі, могутні рухи.</em></p>

<p><em>Десь у четвертому класі я зіграв на сцені першу роль &mdash; хлопчика, що вкрав на колгоспному полі огірки, а мама його присовістила, і він, каючись, відніс їх назад.</em></p>

<p><em>Береги Дністра, де я жив, були райськи благодатними: там росли колгоспні груші, яблука, сливи, абрикоси, виноград. Там були баштани. Природно, що поночі ми, хлопчаки, ватагою пробиралися ярами й цупили кавуни та дині або ж огірки та помідори, поки сторож не гнався за нами.</em></p>

<p><em>У житті було не так, як на сцені, але що дивно: обидві ролі я грав по-дитячому щиро й самовіддано.</em></p>

<p><em>Правди є різні, а істина одна. Як і одне дитинство на все життя. Воно завжди &mdash; щастя. Може, єдине щастя в житті. Найдорожче. Як матір&raquo;.</em></p>

<p>Талант до поетичного слова виявився рано: він, бувши учнем четвертого класу, надрукував у районній газеті свій перший вірш про <strong>Тараса Шевченка</strong>. Пізніше <strong>Станіслав Чернілевський</strong> навчався навпереміну в трьох вищих навчальних закладах: Київському університеті на філологічному факультеті, у Київському театральному інституті на факультеті кінорежисури, а також у Вінницькому педагогічному інституті. Упродовж життя працював учителем, потім на кіностудії імені О. Довженка.</p>

<p>Зараз працює режисером і редактором на ТРК &laquo;<strong>Студія 1 + 1</strong>&raquo;, зокрема відповідає за дубляжі українською мовою іноземних фільмів. Багато уваги приділяє студентам Київського національного університету театру, кіно й телебачення імені <strong>І. Карпенка-Карого</strong>. Ось яка багатогранна діяльність <strong>Станіслава Чернілевського</strong>.</p>

<p>У поезії <strong>С. Чернілевського</strong> ми &nbsp;знайомимося з матір&#39;ю письменника і відчуємо те тепло, яке несуть матері впродовж усього життя.</p>

        </div>

    </body>
</html>
