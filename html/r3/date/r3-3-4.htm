<!DOCTYPE html>
<html class="no-js">
    <head>
        <meta charset="utf-8">
        <meta http-equiv="X-UA-Compatible" content="IE=edge,chrome=1">
        <title>Станіслав Болеславович Чернілевський</title>
        <meta name="description" content="">
        <meta name="viewport" content="user-scalable=no, width=device-width, initial-scale=1, maximum-scale=1">

        <link href='//fonts.googleapis.com/css?family=Open+Sans:400,400italic,700,700italic|Forum&subset=latin,cyrillic-ext,cyrillic' rel='stylesheet' type='text/css'>

        <link rel="stylesheet" href="/ukrlit.github.io/html/css/textstyle.css">
        
    </head>
    <body>
        <div class="textwrap">
<h2>Забула внучка в баби черевички...</h2>

<p><em>Забула внучка в баби черевички...<br />
Дитячим сміхом бризнувши в зело,<br />
За повелінням вікової звички<br />
Перекотилось літо за село.</em></p>

<p><em>Махнуло рученятко в бензовозі<br />
І курява вляглась після коліс.<br />
А бабка все стояла на дорозі,<br />
Хустинкою торкаючись до сліз.</em></p>

<p><em>І вийшли в небо зорі-жаровички,<br />
І тихо бабка посеред села<br />
Малесенькі дитячі черевички<br />
У спорожнілу хату занесла.</em></p>

<p><em>Лягла собі. І світло не світила.<br />
Торкнулась черевичків перед сном &mdash;<br />
І осінь їй тихенько опустила<br />
Горіховий листок перед вікном.</em></p>

<h2>Теплота родинного інтиму&hellip;</h2>

<p><em>Теплота родинного інтиму.<br />
Ще на шибах досвіток не скрес.<br />
Встала мати. Мотузочком диму<br />
Хату прив&#39;язала до небес.</em></p>

<p><em>Весело і з ляском серед печі<br />
Полум&#39;я гуляє по гіллю.<br />
Ковдрою закутуючи плечі,<br />
Мати не пита, чому не сплю.</em></p>

<p><em>Вже однак зникає гіркотина,<br />
Не катує серце печія.<br />
Знову я &mdash; малесенька дитина,<br />
Мати знає більше, аніж я.</em></p>

<p><em>Матері розказувать не треба,<br />
Як душа світліє перед днем<br />
В хаті, що прив&#39;язана до неба<br />
Світанковим маминим вогнем.</em></p>


        </div>

    </body>
</html>
