<!DOCTYPE html>
<html class="no-js">
    <head>
        <meta charset="utf-8">
        <meta http-equiv="X-UA-Compatible" content="IE=edge,chrome=1">
        <title>Оксана Дмитрівна Іваненко</title>
        <meta name="description" content="">
        <meta name="viewport" content="user-scalable=no, width=device-width, initial-scale=1, maximum-scale=1">

        <link href='//fonts.googleapis.com/css?family=Open+Sans:400,400italic,700,700italic|Forum&subset=latin,cyrillic-ext,cyrillic' rel='stylesheet' type='text/css'>

        <link rel="stylesheet" href="/ukrlit.github.io/html/css/textstyle.css">
        
    </head>
    <body>
        <div class="textwrap">
<h2>Оксана Дмитрівна Іваненко</h2>

<img src="/ukrlit.github.io/html/r3/date/date_r3_5_3/pic_1.jpg" alt="" class="img-thumbnail img-left"><p>Народилася письменниця <em><strong>13 квітня 1906 року</strong></em> в сім&#39;ї письменника і вчительки.</p>

<p>&laquo;<em>Я народилася в Полтаві</em>,&mdash; писала у своїх спогадах <strong>Оксана Дмитрівна</strong>. &mdash;<em> І&#39;мя Тараса Шевченка з перших кроків було мені відоме і близьке. З малих років знала &laquo;Реве та стогне&raquo;, &laquo;Заповіт&raquo;, &laquo;Садок вишневий коло хати&raquo;, тому що їх завжди співали і дорослі, і діти. До революції мама була вчителькою у дитячому притулку для сиріт &laquo;Дім трудолюбців&raquo;, а потім організатором трудової школи</em>&raquo;.</p>

<p>Мабуть, <strong>Оксана Дмитрівна</strong> не могла не писати і не творити, адже поруч з родиною Іваненків мешкав знаменитий автор &laquo;<em>Сліпого музиканта</em>&raquo; <strong>Володимир Короленко</strong>. Зростала дівчинка гарним оповідачем і неабияким казкарем: у шість рочків вона засновує й редагує власний журнал &laquo;<em>Гриб</em>&raquo;. Певно, з дитинства почалася й любов до <strong>Шевченка</strong>, яка згодом перетвориться на справу її життя: над романом &laquo;<em>Тарасові шляхи</em>&raquo; письменниця працювала понад двадцять років! І, звісно, від матері успадкувала педагогічний хист.</p>

<p>Навчалася в жіночій гімназії, а закінчувала радянську робітничу школу. 1922 року вступила до Полтавського інституту народної освіти і почала працювати вихователькою дитбудинку.</p>

<p>...Під час навчання в Харківському інституті народної освіти на факультеті соціального виховання <strong>Оксана Іваненко</strong> прочитала рецензію на повість <strong>Л. Сейфулліної</strong> &laquo;<em>Правопорушники</em>&raquo;. І вмить згадала про доброго знайомого своєї матері <strong>Антона Макаренка</strong>, який завідував на той час колонією для неповнолітніх правопорушників під Полтавою. Негайно вирішила їхати туди на практику, а після закінчення в 1926 році інституту поїхала туди на роботу, прихопивши ще кількох однокурсників. До речі, у романі &laquo;<em>Педагогічна поема</em>&raquo; <strong>Макаренко </strong>вивів дівчину в образі <strong>Оксани Варської</strong>.</p>

<p><strong>Оксана Іваненко</strong> закінчує аспірантуру науково-дослідного інституту педагогіки. Відвідує літературні вечори, знайомиться з письменниками <strong>Наталею Забілою</strong>, <strong>Олександром Копиленком</strong>, <strong>Іваном Сенченком</strong>, приятелює з відомим фізиком <strong>Ландау</strong>, який всіляко заохочував її до творчості.</p>

<p>Літературна творчість захопила її дуже рано. Перший твір-казка &laquo;<em>Квіти</em>&raquo; &mdash; було надруковано 1917 року в журналі полтавських гімназистів &laquo;<em>Слово</em>&raquo;. Писала вірші та п&#39;єски. Але початком свого творчого шляху <strong>Оксана Іваненко</strong> вважає 1925 рік, коли в журналі &laquo;<em>Червоні квіти</em>&raquo; було опубліковано оповідання &laquo;<em>До царя</em>&raquo;. У 1928-31 роках навчалася в аспірантурі Українського науково-дослідного інституту педагогіки і захистила роботу на звання наукового працівника з правом доцента. Після того деякий час працювала в Київській філії цього інституту, одночасно й у видавництві &laquo;<em>Молодий більшовик</em>&raquo;. 1938 року перейшла на творчу роботу. В 1947-1951 роках редагувала дитячий журнал &laquo;<em>Барвінок</em>&raquo;.</p>

<p><strong>Оксана Іваненко</strong> написала кілька десятків книжок оповідань, повістей і казок для дітей та юнацтва. Серед них: &laquo;<em>Майка та жабка</em>&raquo; (1930), &laquo;<em>Дитячий садок</em>&raquo;. (1931), &laquo;<em>Черевички</em>&raquo; (1933), &laquo;<em>Лісові казки</em>&raquo; (1934), &laquo;<em>Великі очі</em>&raquo; (1936), &laquo;<em>Джмелик</em>&raquo; (1937), &laquo;<em>Три бажання</em>&raquo; (1940), &laquo;<em>Куди літав журавлик</em>&raquo; (1947), &laquo;<em>Казки</em>&raquo; (1958) та ін. Ці твори розкривають людське життя, допомагають пізнати красу рідної природи. У більших її творах &mdash; повістях і романах &mdash; розповідається про видатних діячів культури, відомих письменників. Сюди належать повісті &laquo;<em>Друкар книг небачених</em>&raquo; (1947, про<strong> І. Федорова</strong>), &laquo;<em>Богдан Хмельницький</em>&raquo; (1954), романи &laquo;<em>Тарасові шляхи</em>&raquo; (1961, перші дві частини опубліковані 1939, про життя <strong>Тараса Шевченка</strong>), &laquo;<em>Марія</em>&raquo; (1973, про <strong>Марка Вовчка</strong>). Неабиякий інтерес викликає роман про життя і творчість <strong>Т. Г. Шевченка</strong>, його горьовані шляхи від дитинства до смерті, написаний з любов&#39;ю, знанням і майстерністю. Про те, як письменниця йшла до відтворення образу Великого Кобзаря, вона розповіла в нарисі &laquo;<em>Мої Тарасові шляхи</em>&raquo;, вміщеному в книзі спогадів &laquo;<em>Завжди в житті</em>&raquo; (1985, відзначена Державною премією УРСР ім. <strong>Т. Г. Шевченка</strong>, 1986).</p>

<p>Поява книжок <strong>Оксани Іваненко</strong> &laquo;<em>Друкар книжок небачених</em>&raquo;, &laquo;<em>Богдан Хмельницький</em>&raquo;, збірки &laquo;<em>Води з кринички</em>&raquo; (оповідання про <strong>Андерсена</strong>,<strong> Заньковецьку</strong> і <strong>Чехова</strong>,<strong> Пирогова</strong> і <strong>Гарібальді</strong>), роману &laquo;<em>Марія</em>&raquo; свідчили про зрослу майстерність письменниці, широту її історичних пошуків і прагнення поставити визначних діячів української історії у контекст світових подій. З особливою любов&#39;ю виписала вона образ письменниці <strong>Марка Вовчка</strong> &mdash; &laquo;<em>кроткого пророка и обличителя жестоких людей неситих</em>&raquo; (за словами <strong>Т. Г. Шевченка</strong>).</p>

<p><strong>О. Д. Іваненко</strong> відома і як перекладачка. Вона переклала українською мовою роман <strong>А. Моруа</strong> &laquo;<em>Тургенєв</em>&raquo; (1977), збірку оповідей <strong>П. Бажова</strong> &laquo;<em>Малахітова шкатулка</em>&raquo; (1979), окремі твори <strong>В. Г. Короленка</strong>, <strong>Л. М. Толстого</strong>, казки <strong>Г. К. Андерсена</strong>, <strong>братів Грімм</strong> та інших. її твори (роман &laquo;<em>Марія</em>&raquo; та інші) перекладено іноземними мови.</p>

<p>У 1986 році письменниця відвідала Полтавський педінститут, музеї <strong>Панаса Мирного</strong> і <strong>В. Короленка</strong>, виступала перед учнями і вчителями. Ця поїздка в рідну Полтаву освіжила душу письменниці.<strong> Оксана Дмитрівна</strong> залишила рідні місця в середині 20-х років і приїхала до Полтави, щоб дихнути повітрям свого дитинства і юності. На колишній Різницькій горі (тепер &mdash; вул. Василя Верховинця) вона знову побачила незруйновані батьківські будівлі і майже такий, як і був давно колись, краєвид із монастирем, що його малював <strong>Шевченко</strong>, і Ворсклою...</p>


        </div>

    </body>
</html>
