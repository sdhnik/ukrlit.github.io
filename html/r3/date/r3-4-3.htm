<!DOCTYPE html>
<html class="no-js">
    <head>
        <meta charset="utf-8">
        <meta http-equiv="X-UA-Compatible" content="IE=edge,chrome=1">
        <title>Ірина Володимирівна Жиленко</title>
        <meta name="description" content="">
        <meta name="viewport" content="user-scalable=no, width=device-width, initial-scale=1, maximum-scale=1">

        <link href='//fonts.googleapis.com/css?family=Open+Sans:400,400italic,700,700italic|Forum&subset=latin,cyrillic-ext,cyrillic' rel='stylesheet' type='text/css'>

        <link rel="stylesheet" href="/ukrlit.github.io/html/css/textstyle.css">
        
    </head>
    <body>
        <div class="textwrap">
<h2>Ірина Володимирівна Жиленко</h2>

<img src="/ukrlit.github.io/html/r3/date/date_r3_4_3/pic_1.jpg" alt="" class="img-thumbnail img-left"><p><strong>Ірина Жиленко</strong> &mdash; дитя війни. Вона залишалась сиротою ще в зовсім маленькому віці й знайшла підтримку в іншій родині. Тому, мабуть, вірить вона в людське добро, у чудеса, в казкове перетворення світу. Світогляд поетеси надзвичайно оптимістичний. Навіть свої мемуари вона назвала &laquo;<em>Homo feriens</em>&raquo; &mdash; &laquo;<em>людина святкуюча</em>&raquo;.</p>

<p>Незважаючи на політичні перешкоди для національного розвитку, на тяжкі втрати в колі друзів &mdash; поетів у шістдесяті-сімдесяті роки XX століття, Ірина Жиленко йшла і йде пожиттю як людина, що вірить у прийдешнє свято, у оновлену Україну.</p>

<p>В уяві поетеси, що гордо й весело дивиться на світ, виникають казкові образи чарівниці і Діда Мороза, Жар-птиці і маленького гнома, що оселився в старому буфеті. <strong>Ірина Жиленко</strong> час від часу повертається у світ дитинства, багато своїх творів вона присвячує маленьким читачам . Діти надзвичайно безпосередні, вони не зіпсовані життям, бо живуть &laquo;<em>просто всмак, без проблем і проектів</em>&raquo;, а той, хто залишається таким і подалі, в дорослому світі виглядає диваком. Але такі &laquo;<em>диваки</em>&raquo; дуже потрібні, вони, хоч живуть &laquo;<em>якось не так</em>&raquo;, здатні поділитися з ближнім, пожертвувати чимось заради іншого.</p>

<p>Поетеса закликає людей вірити в те, що &laquo;<em>поки є диваки, є й надія у нас, є надія!</em>&raquo; (&laquo;<em>Пісенька про дивака</em>&raquo;) Такою ж дивакуватою і занадто (&laquo;<em>непристойно</em>&raquo;) яскравою видається загалу і Жар-птиця (вірш &laquo;<em>Жар-птиця</em>&raquo;). Ця екзотична птаха з очима-намистинками живе у сусідки-чарівниці, їсть родзинки, п&rsquo;є молоко, інколи хворіє, бо &laquo;<em>до снігів не звична</em>&raquo;, любить читати дитячі журнали &laquo;<em>Барвінок</em>&raquo; і &laquo;<em>Мурзилку</em>&raquo;, вона готується знову принести новорічну радість усім, хто її любить і смутні лиця знову стануть ясними. Не зможе допомогти Жар-птиця тільки заздріснім кульгавим Гавам, які називають себе Павами, бо вони, самозакохані й чванливі, не визнають справжньої краси і чудес.</p>

<img src="/ukrlit.github.io/html/r3/date/date_r3_4_3/pic_2.jpg" alt="" class="img-thumbnail img-left"><p>Новорічні свята завжди пов&rsquo;язують в уяві дітей з появою Діда Мороза. Про це пише <strong>Ірина Жиленко</strong> у вірші &laquo;<em>Підкова</em>&raquo;. Лише людина, яка здатна мріяти і відчувати свій зв&rsquo;язок із прекрасним світом природи, може побачити різнокольоровий сніг: зелений, рожевий, голубий, ніжно-фіалковий; знайти на щастя золоту підкову, загублену Дідом Морозом, і повернути її в Лапландію. А &laquo;<em>сим сот роззяв</em>&raquo;, зачаровані таким вчинком, залишаться все-таки нездатними зробити щось подібне. А, коли вони розійдуться й полягають спати, до них, навіть уві сні, не прийде старенький буфетний гном (вірш &laquo;<em>Гном у буфеті</em>&raquo;), бо не всі здатні його почути і побачити. Цей &laquo;<em>добрий знайомий</em>&raquo; <strong>Ірини Жиленко</strong> живе в буфеті дуже давно:</p>

<p><em>Він знав ще дідуся хлоп&rsquo;ям,<br />
А маму &mdash; малим дівчатком.</em></p>

<p>Але, незважаючи на свій вік, гном невтомно працює: він оцінює поведінку дітей і заохочує слухняних шоколадками, золотить на свята сервізи, шепоче дітям казки. Окрім того, гном дружить із фарфоровою маркізою, яка навчила його чемних манер, і цвіркуном-музикантом. Гном &mdash; справжній господар старого буфету, його ковпачок часто багріє за склом серед різних вазочок. Тож подружитись із ним можна кожному, але для цього треба прислухатись і почути.</p>

<p><strong>Ірина Жиленко</strong> створила довкола себе чарівний світ, наповнений казковими героями. Її вірші &mdash; це спроба донести частину казки кожному із нас. Давайте і ми повіримо в чудеса й станемо від цього добрішими, давайте творити і бути оптимістами, як ця надзвичайна &laquo;<em>святкуюча</em>&raquo; людина.</p>

        </div>

    </body>
</html>
