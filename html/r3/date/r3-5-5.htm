<!DOCTYPE html>
<html class="no-js">
    <head>
        <meta charset="utf-8">
        <meta http-equiv="X-UA-Compatible" content="IE=edge,chrome=1">
        <title>Оксана Дмитрівна Іваненко</title>
        <meta name="description" content="">
        <meta name="viewport" content="user-scalable=no, width=device-width, initial-scale=1, maximum-scale=1">

        <link href='//fonts.googleapis.com/css?family=Open+Sans:400,400italic,700,700italic|Forum&subset=latin,cyrillic-ext,cyrillic' rel='stylesheet' type='text/css'>

        <link rel="stylesheet" href="/ukrlit.github.io/html/css/textstyle.css">
        
    </head>
    <body>
        <div class="textwrap">
<p style="text-align:right;"><em>Присвячується<br />
    ВОЛОДИМИРУ ТАТАРИНОВУ</em></p>
    
<p style="text-align:right;"><em>Тобі присвячую оцю нехитру повість<br />
    Про друкаря небачених книжок.<br />
    Книжки </em>&mdash; <em>це наша праця, наша совість,<br />
    Цілющої води живий струмок.<br />
    Не знаю досі, де твоя могила,<br />
    Чи ти в боях, чи в катівнях поліг,<br />
    Та я робитиму, поки </em>в <em>руках </em>є <em>сила,<br />
    Усе, що ти в своїм житті не встиг...</em></p>
    
<p style="text-align:right;"><em>1945 &mdash; 1964 рр.</em></p>

<h2 style="text-align:center;">Друкар книжок небачених</h2>

<h3>Максим Грек</h3>

<p>&ndash; Книги &mdash; це ріки, що напувають всесвіт,&mdash; почув диякон глухий голос старця.</p>

<p>Другий голос роздумливо, але твердо повторив за ним:</p>

<p>&ndash; Книги &mdash; це ріки, що напувають всесвіт.</p>

<p>Диякон не насмілився постукати і схвильовано відійшов у кінець сіней. Під цією низенькою стелею він здавався особ&shy;ливо високим. Коли будували монастир, мабуть, хотіли, щоб стеля нагадувала своїм склепінням небо, але занадто низько спустили її над головами людей.</p>

<p>Слова, що почув диякон, пройняли до серця, наче прони&shy;зали його. Книги. Як він часто думав про них, особливо після того, як померла його дружина і він лишився самотнім з ма&shy;лим сином. Він прагнув знайти якусь вищу втіху. Досі кни&shy;ги були скарбом небагатьох. Місяці й роки переписувалася кожна книга, ретельно оздоблювалася художнім орнаментом, заставками, кінцівками. Її оправляли в розкішну оправу, часто з коштовними каменями. Це все показувало любов і по&shy;вагу до книги. Але хто міг придбати її, таку дорогу? Тільки багаті монастирі, церкви та заможні бояри, що інколи відда&shy;вали за бажану книгу і землю, і села. А скільки людей жада&shy;ло читати і не мало змоги! Як часто диякон думав над цим.</p>

<p>Дверцята келії відчинилися. Трохи схиливши голову, щоб гостроверха з хутром шапка не зачепила стелі, бо він також був високий, вийшов цар Іван Васильович. Він пройшов на подвір&#39;я, зосереджений і замислений, не звернувши уваги на диякона, який низько схилився перед ним.</p>

<p>Двері келії лишились відчинені. У сутінках біліла одна довга вузька борода. Старець стояв у кутку, худий, схожий на святих, мальованих на монастирських іконах. Але хто підходив ближче, в того таке порівняння мимоволі зникало. На іконах святі були спокійні, тихі, а в цього очі горіли таким вогнем, ніби жаринки там були, в цих чорних очах.</p>

<p>&ndash; Це ти, Іване? &mdash; спитав він тихо. &ndash; Іди ближче, сідай!</p>

<p>Диякон майже з побожністю наблизився до старого і поцілував руку, яка важко підвелася, щоб поблагословити його. Він відчув на вустах дотик холодної тонкої шкіри, що обтя&shy;гала кістки, наче на руці зовсім не було м&#39;язів. З-під чорного рукава підрясника, коло зап&#39;ястка, диякон Іван побачив тем&shy;ні рубці. Він знав, звідкіля ці рубці. Адже перед ним був той непримиренний славетний учений, відомий Максим Грек, що близько тридцяти років сидів ув&#39;язнений, а з них двадцять два роки був у ланцюгах,&mdash; і він шанобливо поцілував цю руку. Колись-то, ще за царя Івана III, молодого талановитого вченою, добре обізнаного не тільки з грецькою, а й з різними південнослов&#39;янськими мовами, з італійською, з латинню, ви&shy;кликали з Афона виправляти та перекладати святі книги. Вчений грек Максим не тільки виправляв, він, який чув ко&shy;лись нестримно-запального проповідника Савонаролу, почав викривати багаті монастирі, багатіїв, що жили із страшної праці селян. Ці викриття не подобалися владарям світу. Мак&shy;сима Грека обвинуватили в єресі, тобто в неправдивому тлу&shy;маченні християнської віри, і засудили. Ніколи більше він уже не побачив своєї батьківщини. Звільнили його сімдеся&shy;тип&#39;ятилітнім немічним старцем.</p>

<p>Тепер, коли після страшного заслання Максима Грека при&shy;везли в Троїцю, йому важко було рухатися, важко говорити, але думка так само горіла й пломеніла, і сам цар Іван при&shy;їздив розмовляти з ним і радитися.</p>

<p>&ndash; Сідай, Іване,&mdash; повторив Максим. &ndash; Ми говорили з ца&shy;рем про книги. Так, книги &mdash; це ріки, що напувають всесвіт. Моє життя проходило з книгами. Я переписував, перекладав, тлумачив книги. Я виправляв помилки, що їх робили несвідомо переписувачі і цим затьмарювали їхній високий зміст. Та єдиний спосіб уникнути цих помилок і дати всім людям читати книги &mdash; це друкувати їх... Я вже розповідав тобі про Яна Гутенберга, що перший винайшов друкарський верстат і, виливши з свинцю літери, складав їх у слово, а намазавши чорною фарбою, на верстаті притискував до паперу. Його були перші спроби. Потім інші люди, наділені святим даром, робили ще краще. Як суха земля конає від спраги і жадає животворної води, так людські душі жадають знання.</p>

<p>Старий бачив, що диякон, затамувавши подих, слухає, і це втішало його. Як йому все життя хотілося передати тим, хто оточував його, всі свої знання, свої думки! Ніколи не був він честолюбцем та сріблолюбцем. За те й не злюбили його ситі, пишні архієреї, ченці з багатих монастирів-вотчин. Цього молодого диякона Івана Федорова помітив Грек своїм проникливим поглядом чорних пломенистих очей. Йому до вподоби було високе ясне чоло, світлі, допитливі й розумні очі, вправні великі руки, що любили ремесла і тесляра і палітурника. Іванові охоче розповідав старець про своє життя, про людей, що стрівав па довгому, наплутаному і невторованому шляху. Найкращі спогади були, звичайно, про юність. Юність! Юність у чудесній розкішній Італії, куди він поїхав вчитися.</p>

<p>&ndash; Пробув я багато років в Італії,&mdash; розказував Максим Грек,&mdash; і багато писань різних філософів прочитав, з багатьма мудрецями познайомився і велику душевну користь з того набув.</p>

<p>Жив тоді у Венеції філософ, досвідчений чоловік, ім&#39;я йому Альдус, а прізвище Мануціус, італієць, великий знавець гре&shy;цької і римської мов, стародавньої літератури. Я його знав у Венеції і часто ходив до нього у книжкових справах. Той Альдус Мануціус замислив премудре діло &mdash; видати древні рукописи. Була вже в нього школа стародавніх мов, та за&shy;хопився він ще друком і заснував друкарню.</p>

<p>Не знав до того світ кращого друкаря. Дай мені перо та поглянь, я намалюю тобі літери, як вигадав писати їх Альдус Мануціус, щоб було їх зручно друкувати і читати.</p>

<p>Іван стежив за кожним рухом Максима Грека.</p>

<p>&ndash;Пам&#39;ятай, Іване,&mdash; промовив той,&mdash; стару притчу про таланти. Одержали два чоловіки по таланту. Один ледачий та лукавий закопав його, а другий повернув його з прибут&shy;ком. Коли маєш ти хист до чого, плекай його, вирощуй. До&shy;рожчий хай вій тобі буде за багатство, за втіхи мирські, щоб не був ти подібний до мужа лукавого, а віддав його в сто&shy;крат більшим на службу людям.</p>

<p>Замисленим повертався Іван від старця. Давній церков&shy;ний звичай вимагав, коли помирала жінка у служителя церк&shy;ви &mdash; попа чи диякона,&mdash; повинен був той або йти в ченці, або покинути служіння в церкві. Та чим більше слухав Іван вченого старця, тим дужче відчував жадобу до життя, праці, знань. Найдужче він любив працю коло книг. З любов&#39;ю і увагою брався він переписувати, робити до них малюнки. Сам оправляв їх. Але друкувати книжки! Не переписувати повільно слово за словом, рядок за рядком, сторінку за сторінкою і, може, лише три-чотири сторінки списати за день, а відразу надрукувати їх сотні, тисячі, ще більше... З благо&shy;говінням брав він у руки, коли траплялось, друковані кни&shy;ги, завезені з інших країн, розпитував усіх, хто приїздив з інших земель, про друкування.</p>

<p>Він ішов широким бадьорим кроком вузенькими вуличка&shy;ми Москви, а у вухах лунали слова старця: &laquo;Коли маєш ти хист до чого, плекай його, вирощуй&raquo;.</p>

<p>Може, його хист, його талант саме в цій великій, святій книжковій справі?</p>

<p>*****</p>

<h3>&laquo;Печатний дім&raquo;</h3>

<p>&ndash; Час нам самим видавати друковані книги, як у греків, Венеції, Італії, як у інших державах,&mdash; мовив цар.</p>

<p>&ndash; Ця думка тобі, царю, надіслана, як святий дар,&mdash; ска&shy;зав митрополит Макарій, старий, розумний книголюб, що за його керівництвом протягом багатьох років у Новгороді пере&shy;писали дванадцять фоліантів &mdash; товстих томів, куди увійшли твори багатьох візантійських, західних і руських письменни&shy;ків. У ці книги хотів зібрати Макарій все, що читали й по&shy;важали на Русі.</p>

<p>Окольничий Олексій Адашев, думний дяк Висковатий, який вів найважливіше листування з іноземними державами, підтримали царя так само, як і Макарій, і Максим Грек. Ада&shy;шев і Висковатий тут, у Москві, виправляли і стежили за переписуванням усіх руських літописів. Це були люди найосвіченіші в Московській державі. Вони розуміли &mdash; книги зміцнять самодержавну владу царя, об&#39;єднають навколо Мо&shy;скви завойовані нові землі, розбуркають прагнення людей до письменності й знань. І цар наказав розшукувати здібних до цієї справи. Якогось майстра Марушу Нефедієва надіслали до Новгорода, щоб звідти привіз майстрів, що вміють &laquo;різати різьбу всіляку&raquo;. Відомо стало, що і тут, у Москві, дехто самотужки пробув друкувати, і показували цареві перші, ще невправні, спроби.</p>

<p>&ndash; Кажуть, Іван Федоров, колишній диякон Миколо-Гостунської церкви, цим ділом цікавиться й наймається,&mdash; ска&shy;зали цареві.</p>

<p>&ndash; Покличте його до мене,&mdash; наказав цар.</p>

<p>Страшно йти до царя простій людині. Та згадав Іван Фе&shy;доров, як зустрів його ненароком у Максима Грека і почув тоді слова, що повторив їх цар роздумливо та твердо:</p>

<p>&ndash; Книги &ndash; це ріки, що напувають всесвіт.</p>

<p>А чутки, як весняні пташки, вже носяться над Москвою, що хоче цар тут, у Москві, свій &laquo;Печатний дім,&raquo; будувати і шукає людей, що друкуванням цікавляться і мають до цього хист.</p>

<p>Давно не бачив маленький син Івашко свого батька Івана таким бадьорим, таким задоволеним, таким діяльним. Як при&shy;йшов він тоді з Кремля від цари, так і почалось інше життя. З ранку до пізньої ночі зайнятий він. Доручив йому сам цар&mdash; тільки подумати: сам цар! &mdash; збудувати &laquo;Печатний дім&raquo;, де друкуватимуть безліч книжок.</p>

<p>Кипить робота. Теслярі, каменярі виводять стіни. Усім керує його батько, він же замовляє все для друкарні, сте&shy;жить за всім. Є в нього помічник. Веселий і бувалий Петро Мстиславець, прибулець з Білорусі.</p>

<p>При &laquo;Печатному домі&raquo; будують і &laquo;Справну палату&raquo;. Там виправляють книги, й яких будуть друкувати. Радяться у всьому з зовсім старим Максимом Греком, з митрополитом Макарієм. Скрізь встигає Іван Федоров. Скільки ще роботи! Але якої роботи &mdash; цікавої, живої, потрібної.</p>

<p>Цар Іван також приходить па &laquo;Печатний двір&raquo;, показує йому проста людина Іван Федором перші спроби, показує верстати, шрифти, різне друкарське приладдя. Приязно диви&shy;ться цар Іван па першодрукаря.</p>

<p>Велику справу робить найперший друкар. Імені його не забудуть нащадки.</p>

<h3>Свято книги</h3>

<p>Це сталося навесні 1564 року. Цей день можна прирівняти до великої перемоги, до найсвітлішого свята всього народу. Іван Федоров подав цареві першу книгу, надруковану в &laquo;Пе&shy;чатному домі&raquo; &laquo;повелінням і коштом&raquo; самого царя. Ця книга звалася &laquo;Апостол&raquo;.</p>

<p>Як у казці-легенді, переказував народ &mdash; простий &laquo;яриж&shy;ка&raquo; здобув книгу цареві.</p>

<p>Стопи книг, однаково великих, однаково гарних оправлених в темпу шкіру з тисненням, були перед царем. Скільки лю&shy;дей читатимуть їх! Не тільки в церквах лежатимуть вони, як колишні рукописні, важкі, дорогі, недоступні для біль&shy;шості людей, а зможуть їх купити, читати і не такі вже багатії.</p>

<p>Цар із задоволенням хвалить прекрасний чіткий шрифт, чорний і червоний, чудесні малюнки, заставки.</p>

<p>Малюнки були різноманітні, їх надруковано дуже багато, кожен розділ починався розкішною заставкою, в якій пере&shy;пліталися квіти, трави, плоди. Візерункові великі літери по&shy;чинали текст. Жодна переписана книга на Русі ще не була так багато ілюстрована. Це видання аж ніяк не поступалося перед виданням італійських й інших західноєвропейських майстрів... Добре ознайомившись з їхніми роботами, Іван Федоров з великим художнім смаком зробив по-своєму так, як змогли зробити тільки на його батьківщині, і орнамент, і літери.</p>

<p>Цікава була післямова першої книги. Урочисто розпові&shy;далось у ній, що цар Іван продовжує справу імператорів грецьких, і за прикладом Греції, Італії та інших країн вво&shy;диться на Русі книгодрукування. Розповідалось у ній, як, не шкодуючи, давали кошти на цю справу &laquo;делателям&raquo; &mdash; Івану Федорову та Петрові Тимофійовичу Мстиславцю.</p>

<p>З любов&#39;ю дивиться великий дужий Іван Федоров на спра&shy;ву своїх рук і, як любиме дитя, тримає книгу на міцних ши&shy;роких долонях.</p>

<p>&laquo;Ех, шкода, не дожив ані Максим Грек, ані Макарій до цього свята,&mdash; думав з жалем першодрукар.&mdash; Оце б раділи!&raquo;</p>

<p>&ndash; Знаєш, друже,&mdash; каже він Петрові,&mdash; а треба нам ще й менші книги друкувати, щоб і проста людина могла їх купи&shy;ти і синів своїх навчати. Оце подякують нам люди!</p>

<p>&ndash; Авжеж,&mdash; згоджується Петро.</p>

<p>І вони заходжуються коло нових книжок.</p>

<h3>Єретики</h3>

<p>Іван Федоров і його помічник Петро Мстиславець з таким же запалом і натхненням друкували інші книги, а над ними вже збиралася гроза.</p>

<p>Наче хмари, що раптово затьмарюють погожий день, по&shy;чинають рости, громадитися, спускатися низько над землею і давити повітря, так росло і дужчало невдоволення бояр та вищих церковників, які були з ними заодно. Ширилися пліт&shy;ки, злостиві чутки навколо друкарні...</p>

<p>&ndash;І де це видано, щоб книги не рукою богобоязливою пе&shy;реписувалися, а на верстаті бісівському робилися?</p>

<p>&ndash; І не поставили когось з старих бояр, а смерда невідо&shy;мого, дияконця якогось.</p>

<p>&ndash; Від диявола це, від диявола,&mdash; шепотіли бояри, пока&shy;зуючи на &laquo;Печатний двір&raquo;, на високу постать царського дру&shy;каря Івана Федорова. І дратував їх його спокійний вигляд, його впевнені рухи, безбоязний і одвертий погляд розумних очей &mdash; погляд людини, що знає свою справу і вірить у добро.</p>

<p>Не зраділи бояри і великому святу &mdash; виходу першої кни&shy;ги. Та до чого вони могли прискіпатися, коли самі мало що розуміли!</p>

<p>&ndash; У таких книжках диявольська єресь, нема на них бо&shy;жого благословення. А малюнки! Недарма він з іноземцями-єретиками знається,&mdash; бубоніли вони і підбурювали темний, неписьменний народ, під&#39;юджували переписувачів книг.</p>

<p>&ndash; Тепер вам кінець. Не потрібна тепер ваша праця.</p>

<p>&ndash; Єретики !</p>

<p>От яке страшне слово сичали бояри, от яке страшне слово уже часто чули за своєю спиною друкарі.</p>

<p>І попи не відставали від бояр. Не було в живих освіченого Макарія, помер натхненний вчений Максим Грек. На чолі церкви стояли люди, яким не потрібна була ця культурна велика справа. Вони хотіли, щоб книги були лише в їхніх руках.</p>

<p>А цар Іван? Чому він не захищає свою улюблену справу, своїх першодрукарів?</p>

<p>Та тепер уже справді страшно звертатися до нього.</p>

<p>Важкі, скрутні часи свого царювання переживає він. Йому зрадили найближчі друзі.</p>

<p>Цар оточив себе новими людьми з дрібних бояр, створив загін опричників і майже весь час проводив в Олександрівській слободі.</p>

<p>Скрізь йому тепер ввижалися зради, і почалися страшні страти, катування винних і невинних людей, заслання. Цар став мов несамовитий, дня не минало без страт, а потім він сам починав каятися і, одягнувши чернецький одяг, дзво&shy;нив на дзвіниці і молився за убиті ним сотні людей, запису&shy;вав їхні імена в свою книжечку, що збереглася й досі і з якої ми довідалися про імена сотень закатованих.</p>

<p>Люди жахались його, боялись потрапляти на очі.</p>

<p>Чи до друкарні йому було!</p>

<p>А може, хтось в недобрий час і про друкарів шепне йому лихо слово &laquo;єретики&raquo;?</p>

<p>Та ні. Лють царя не зачіпає їх. Йому зараз не до них.</p>

<p>З болем дивиться Іван Федоров па гною працю. Через книги він хотів ширити освіту, науку серед людей, а його обвинувачують у єресі. Не можуть зрозуміти тупі пихаті люди, на що здатний людський розум і людські вправні руки. Здається їм це &laquo;чудом&raquo;, &laquo;бісовим ділом&raquo;.</p>

<p>&ndash; Що робити? &mdash; питав Петро Мстиславець.&mdash; На майда&shy;нах та вулицях уже й пройти не можна. Кажуть уже вго&shy;лос, що ми з бісівського гнізда. Цареві не до нас. Перед ним бояри один одного оплутують, скрізь змови, страти. Треба нам звідси їхати.</p>

<p>Опускає Іван Федоров голову з довгим хвилястим русявим волоссям на свої міцні руки. Як блискуче почалася робота, яким вогнем запалило його душу! І невже це все покинути?</p>

<p>&ndash; Ще й нас самих, як єретиків, схоплять та стратять,&mdash;роз&#39;ятрює серце Петро Мстиславець.</p>

<p>&ndash; Я боюся, тату,&mdash; шепоче маленький синок Івашко, туляючись до батька.</p>

<p>Іван Федоров оглядає замисленими, повними турботи очи&shy;ма друкарню. І каже:</p>

<p>&ndash; Так, треба з Москви їхати.</p>

<p>Сумно складав Петро Мстиславець дошки гравюр, велику рамку фронтиспісу &laquo;Апостола&raquo;, форми для виливання лі&shy;тер, матриці. Це можна взяти з собою. І з невимовною пе&shy;чаллю дивляться обидва на друкарський верстат. Він ли&shy;шиться тут. Хай бережуть його учні, що навчилися у першо&shy;друкарів.</p>

<p>Ніколи в житті не забуде Іван Федоров і маленький його Івашко тої гіркої ночі, коли збирались лишати Москву.</p>

<p>З клунками за плечима, з довгими палицями в руках, тримаючи за руку Івашка, що в темряві спотикався і падав, пробиралися перші друкарі вузенькими покрученими вулич&shy;ками Москви. На їхньому возі лежало небагате майно та дорогоцінний скарб &ndash; матриці, шрифти, книги.</p>

<p>На Красній площі зупинились, оглянулися, вклонилися низько на всі сторони.</p>

<p>&ndash; Прощавай, Москва! Прощавай, Кремль! Дай боже по&shy;вернутися на рідну землю.</p>

<p>*****</p>

<h3>У старовинному місті Львові</h3>

<p>На пагорках, оточених високою міцною стіною від нападу ворогів, височів Львів &mdash; місто, що його збудував для сина Лева у XIII столітті Данило Галицький.</p>

<p>Перехрестилися подорожні, в&#39;їхали в міські ворота. Відра&shy;зу у хлопців аж очі розбіглися. Скільки людей, який гомін навколо! І люди в різних чудових вбраннях, несхожих на їхній московський одяг.</p>

<p>Іван Федоров знак від Ходкевичів, що Львів &mdash; велике і ба&shy;гате місто, де ведуть торгівлю купці з різних країн, де багато монастирів і церков, де живе сила ремісників. Знав він, що має місто пільги і привілеї від польських королів і за це ко&shy;ролі мають від міста немало грошей. Городяни міста Львова обирали собі самі міського голову &mdash; &laquo;бургомістра&raquo;.</p>

<p>З цікавістю глянули на великий кам&#39;яний будинок з баш&shy;тою &mdash; ратушу, там засідали бургомістри і радники. Хлопці дивувались левами перед будинком.</p>

<p>Нічого, що такий довгий шлях. У такому місті, напевно, потрібна робота друкаря. Хлопці вже ладні забути всі при&shy;крощі шляху, тільки б швидше побігти па величезний львів&shy;ський ринок, де, мабуть, є все, чого тільки могло заманутися людині: і східні товари &mdash; барвисті тканини, килими, і вина, і хутра з півночі, і різна зброя, і овочі, і ласощі &mdash; усе, усе!</p>

<p>На вулицях Львова, на його майданах, а особливо на рин&shy;ку, завжди було повно люду, а в той день було ще й свято.</p>

<p>У Львові оселився перший друкар.</p>

<p>У лютому місяці 1574 року, через десять років після на&shy;друкування першої книги у Москві, вийшла у Львові перша друкована книжка на Україні.</p>

<p>Художньо і тонко була вона зроблена. Майстер перевер&shy;шив своє перше видання, хоча &laquo;Апостол&raquo; львівський був по&shy;дібний до московського. Та нічого дивного в цьому не було. Друкував львівського &laquo;Апостола&raquo; той самий першодрукар Іван Федоров. Але було в книжці дещо відмінне. Нові ма&shy;люнки, інша післямова. Новий малюнок з самого апостола Луки. Цікавою і новою була в книзі сторінка, де з лівого боку красувався герб старовинного міста Львова з левом по&shy;середині, а з правого &mdash; герб самого друкаря: кутник &mdash;- необ&shy;хідний прилад для друку і вигин річки, адже &laquo;книги &mdash; це ріки, що напувають всесвіт&raquo;. Це був знак, що відображав його працю на все життя. Під малюнком &mdash; підпис: &laquo;Іван Фе&shy;дорович, друкар Москвитін&raquo;.</p>

<p>А про самого друкаря, про його поневіряння, про його незламну віру в своє покликання читачі дізнавалися з після&shy;мови...</p>

<p>Післямова львівської книги нікого не вславляла, вона тіль&shy;ки мала розповісти всьому світу про важкий труд та пере&shy;шкоди па шляху друкаря.</p>

<p>Пристрасно й палко написав Івап Федоров цю після&shy;мову. &laquo;Сія повість, відкіля почалася і як зробилася друкарня ця&raquo;.</p>

<p>Він писав, що друкарня почалася в Москві з наказу царя і великого князя Івана Васильовича, писав про все, що ми тут розповіли.</p>

<p>Він написав про те, як, прийшовши до Львова, ходив до багатих купців, ставав перед ними на коліна, проливав сльо&shy;зи, прохаючи допомогти заснувати друкарню. Він певен був, що у Львові, старовинному українському місті, відгукнуться на його заклик, дадуть йому можливість розповсюджувати &laquo;слова істини&raquo; в друкованих книжках. З папертей церков закликав збирати кошти. Він був певен, що найскоріше ті, що стоять на чолі духівництва, схопляться за цю справу. Але &laquo;великі світу цього&raquo; байдужі залишилися до його заклику. Він був певен, що й кунці охоче подадуть допомогу, бо ма&shy;тимуть з цього велику вигоду для себе. Але купці вважали його за непрактичного дивака &mdash; та й годі. Коли б він узяв&shy;ся друкувати для католиків &mdash; о, то була б інша справа! Тоді знайшов би він державну допомогу і жив би без журби та клопоту. Але зрадити свій народ він не міг. Він хоч і опи&shy;нився за кордонами московської землі, проте вважав, що й тут служить рідному народові і цей народ братній також рідній, бо тут люди були однієї з ним віри, і на народ свій він не мав образи, бо гнали його бояри та священноначальники.</p>

<p>Так, і тут великі пани, попи не хотіли зрозуміти, яку зброю пропонує їм скромний друкар у боротьбі за незалежність батьківщини. Їх цікавили тільки власні маєтки та власний добробут, і коли їм було вигідно, то вони спокійнісінько зраджували і віру, і мову та переходили в католицтво.</p>

<p>Бідні люди, міщани міста Львова, православне &laquo;братство&raquo; відгукнулися иа палкий заклик Івана Федорова. По копійці збирали вони кошти, щоб міг він відкрити свою друкарню і випускати книги. І про це написав Іван Федоров у своїм післямові.</p>

<p>Він згадував добрим словом Ходкевича і його синів і за&shy;кінчував скромним проханням до читачів: &laquo;А нам недостойним хай просять прощення за те, що дерзнули почати... А якщо в чому погрішність буде, бога ради виправляйте, благословіть, а не кляніть, бо писав не дух святий і не ангел, але така ж грішна і тлінна рука, як і у всіх інших неумудрених...&raquo;</p>

<p>Книга вийшла. Прекрасна книга, вперше надрукована на Україні...</p>

<h3>Найперший Буквар</h3>

<p>Його вже пізнали і шанували люди. Пізнали його при&shy;страсну вдачу і добру душу. Просили його позичити гроші &ndash; він позичав, не вистачало у нього на його корисну справу &ndash; і він не боявся позичити, аби тільки не зупиняти роботи.</p>

<p>А він не зупинявся, нові й нові задуми народжувалися у голові й серці.</p>

<p>&ndash; Івашко,&mdash; сказав він синові,&mdash; от вивчив я тебе читати, тому що зі мною ти змалку коло книг ще рукописних був, а тепер ці великі друковані книги тобі зрозумілі. Та чи ж можливо у маленькому дитячому віці таку книгу подолати? Треба для дітей виготувати книги, щоб змалку вчилися читати і щоб легко їм було не тільки вчитись, а й в малих слабких рученятах тримати.&mdash; І додав сміючись: &mdash; От одру&shy;жишся ти, будуть у тебе діти, мої онуки, і згадаєш, що дід для них перший буквар надрукував.</p>

<p>Львівське братство зраділо, коли почуло про новий задум цієї надзвичайної і такої простої, своєї людини. Бо хоч при&shy;йшов він із Москви, але всією діяльністю показав, що там рідні люди і єдиний у них шлях.</p>

<p>Іван Федорович Москвитін, так всі звали його у Львові, сам сів за редагування граматики. І от як написав він про це у післямові до букваря: &laquo;Скоротивши до найменшого, склав я для швидкого навчання дітей... і, якщо труди мої виявлять&shy;ся достойними вашої милості, прийміть їх з любов&#39;ю. А я охоче готовий працювати і над іншими угодними вам книгами&raquo;.</p>

<p>Найперший на всій Русі на Україні буквар для дітей на&shy;друкував Іван Федоров у Львові у 1574 році.</p>

<p>Хотів він й інші книжки друкувати, та коштів більше не було, борги росли. Іван Федоров пробує всілякими способа&shy;ми вибитися з скрутного становища, але дедалі більше за&shy;плутується в боргах, у сітях, що розставляють хитрі лихварі.</p>

<p>Та доля &ndash; як та ріка, що коливає хвилі свої то вище, то нижче.</p>

<p>Саме тоді, коли вже й не знав, що робити, одержує Іван Федоров запрошення від князя Костянтина Острозького приїхати в його маєток Острог для заснування друкарні.</p>

<p>Хвиля знову підноситься вгору. Знову ясніє чоло невтом&shy;ного друкаря, і з помічником своїм Гринем їде він до князя. Син Івашко уже дорослий, уже одружився і лишився пра&shy;цювати у Львові. А за той час, що жив Іван Федоров у Льво&shy;ві, протягом двох років Гринь вчився малярству, різьбярству на сталі у майстра художника Пилиповича, друга Івана Фе&shy;дорова, та столярному ремеслу, і платив за навчання Гриня сам Іван Федоров.</p>

<p>*****</p>

<h3>&laquo;Чаю воскресіння з мертвих&raquo;</h3>

<p>Високий дід з срібним хвилястим волоссям і з срібною дов&shy;гою бородою постукав у майстерню львівського палітурника Івана Друкаревича, так прозивали, тепер сина Федорова Івана. Вибігли маленькі діти, вибігла моторна весела жінка Тетяна.</p>

<p>&ndash; Іванко, Іванко, біжи стрічай! Батько приїхали!</p>

<p>Діти з цікавістю поглядають на підводи: чого це навіз дід? Трохи розчаровані відходять. Чорнявий дядько Гринь, що приїхав з дідом і міцно, як з братом, поцілувався з їхнім татом, зносить з підвод книжки... Самі книжки. Але тато обережно, з пошаною бере їх тремтячими від хвилювання руками. А мати навіть не насмілюється доторкнутись.</p>

<p>&ndash; Це дід ваш надрукував книжки,&mdash; шепоче вона дітям.</p>

<p>&ndash; Це дід ваш склав і надрукував для вас буквар, який ви вчите,&mdash; каже батько.</p>

<p>&ndash; Дав князь книги розповсюдити,&mdash; пояснює Гринь,&mdash; а більше нічого й не дав. Це не те, що пан Ходкевич,&mdash; ма&shy;хає презирливо рукою.</p>

<p>Але дід спокійно усміхається.</p>

<p>&ndash; Нічого, Гриню, ми й самі тепер зуміємо налагодити нашу друкарню. А князеві Острозькому налагодив справу і більше не потрібний,&mdash; додає він, і гіркий сум на якусь мить з&#39;являється в глибоких очах.</p>

<p>Тільки один вечір, може, й посидів дід з онуками, але ніколи вони не забудуть того вечора та надзвичайних дідо&shy;вих оповідань і про Москву, і про свої мандрівки.</p>

<p>А вже другого дня зранку,&mdash; ніби й не сиве волосся, не сива борода,&mdash; узявся дід до роботи. Треба викупити свій верстат, свою друкарню, що заставив колись львівським куп&shy;цям. Треба вже покладатися тільки на свої сили, а не на лас&shy;ку примхливих панів, що забирали сили й уміння, а потім, самі одержавши за це славу і шану, викидали його геть.</p>

<p>Знову з упертістю й енергією, дивною в його роки, заходився Іван Федоров коло своєї друкарні. Адже його знали й шанували у Львові, його знали і в інших містах України і поза Україною. Правда, не було головного &mdash; грошей. А тут ще князь Острозький наклав арешт на друкарське майно Івана Федорова: боявся, мабуть, що буде конкурент його острозькій друкарні.</p>

<p>Та це не зупинило старого. З Гринем почав обладнувати все спочатку. Але новий удар долі підстерігав його. Найвірнішим помічником був у нього Гринь, який ще хлопцем бавився колись із сином Івашком. Той самий Гринь, якого він на свої кошти вчив у теслярів, у художника, вчив друкарського мистецтва. На старість це була права рука Івана Федорова.</p>

<p>Але останнім часом ходив чогось Гринь занепокоєний, сердитий. Може йому набридли нестатки, бідне життя, а місто спокушало на гарні легкі заробітки, розваги та втіхи.</p>

<p>&laquo;Та чого мені свій вік коло старого дивака нидіти? &ndash; думав Гринь. &ndash; Що з того, що я з ним умову маю? Хіба мені очі зав&rsquo;язані?&raquo;</p>

<p>А тут, дізнавшись, що віцн уже вправний друкар, не раз засилали до нього і підлещувалися, обіцяючи золоті гори, ті самі купці Мамоничі, що колись перетягли до себе й Петра Мстиславця. І от якось, повернувшись додому після невдалих відвідувань купців, Іван Федоров побачив, що Гриня немає в друкарні, не повернувся він і увечері, і на ніч, і на ранок&hellip; Зрадливо втік від свого вчителя.</p>

<p>Гірко і боляче стало старому. Він відчував, що сили вже не ті, що з роботою справлятись важко. Але хай не радіють заздалегідь католики-єзуїти, що ненавидять завзятого друкаря Москвитіна. До останньої хвилини не кине він кувати свою зброю! Не загасить вогн, що запалив у нього талант. Він не занепав духом і був нагороджений за це. Якось увечері постукали в його низеньку хатину.</p>

<p>&ndash; Батьку! Прости! Прости мене грішного, ніколи вже не розлучуся з тобою! &ndash; Гринь кинувся перед ним навколішки і припав устами до любих рук вчителя.</p>

<p>Старий усміхнувся і міцно притис його до себе.</p>

<p>З новим піднесенням узялися вони за книжки. А тут саме і лихварі дали в позичку грошей.</p>

<p>&ndash; Ні, цей Москвитін неабияка людина, йому можна довірити.</p>

<p>Знову замовляли папір, готували шрифти, обладнували друкарню. Та роки, повні тривог, поневірянь, горіння і невтомної праці, далися взнаки. Він захворів. Мусив лягти в ліжко. І раптом почув, що сил уже нема. Гринь, розгублений, нещасний, стояв коло нього. Лихварі, почувши про хворобу друкаря, як шуліки, налетіли і описали все майно. </p>

<p>Перший друкар помирав у страшних злиднях.</p>

<p>&mdash; Не сумуй, Гриню,&mdash; казав він помічникові. &ndash; Як ті річки, потекли книжки мої по всіх усюдах, напувають ро&shy;зум людський. Чув я, в Москві мої учні друкують книги. Знаю я, що й тут не загине справа.</p>

<p>Гринь плакав, і син Іван, і маленькі онуки, що гаряче любили свого дивного, незвичайного діда, &ndash; усі плакали. А з сусідніх кімнат вже виносив майно першодрукаря один з лихварів.</p>

<p>5 грудня 1583 року помер першодрукар Іван Федоров. Його поховали у Львові. Син Іван і Гринь поклали плиту на могилі і вирізьбили на ній слова:</p>

<p>&laquo;<em>Воскресіння із мертвих чекаю.<br />
Друкар книг, перед тим небачених.<br />
Іван Федорович, друкар Москвитін...</em>&raquo;</p>

<p>А посередині його знак &mdash; кутник і вигин ріки: книги &ndash; це ріки, що напувають всесвіт.</p>

<p style="text-align:right;"><em>1947</em></p>




        </div>

    </body>
</html>
