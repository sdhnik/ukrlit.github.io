<!DOCTYPE html>
<html class="no-js">
    <head>
        <meta charset="utf-8">
        <meta http-equiv="X-UA-Compatible" content="IE=edge,chrome=1">
        <title>Оксана Дмитрівна Іваненко</title>
        <meta name="description" content="">
        <meta name="viewport" content="user-scalable=no, width=device-width, initial-scale=1, maximum-scale=1">

        <link href='//fonts.googleapis.com/css?family=Open+Sans:400,400italic,700,700italic|Forum&subset=latin,cyrillic-ext,cyrillic' rel='stylesheet' type='text/css'>

        <link rel="stylesheet" href="/ukrlit.github.io/html/css/textstyle.css">
        
    </head>
    <body>
        <div class="textwrap">
<h2>Федоров Іван</h2>

<p><em>(бл. 1525-1583) </em></p>

<img src="/ukrlit.github.io/html/r3/date/date_r3_5_7/pic_1.jpg" alt="" class="img-thumbnail img-left">
<p><strong>Засновник книгодрукування в Україні.</strong></p>

<p>Народився близько 1525 року в Москві. До 1553 року був дияконом у московській церкві <strong>Миколи Гостунського</strong>. 1551 року московський цар <strong>Іван Грозний</strong> і Стоглавий Собор, спираючись на думку просвітителя <strong>Максима Грека</strong>, вирішили з метою уникнення помилок у церковних книгах переписувачами запровадити друкування книг на взірець тих, що виходили у Греції, Італії. Близько 1552 року в Москві запроваджено друкарський верстат і літери, привезені із західноруських земель, і під керівництвом данського місіонера-протестанта <strong>Місінгейма </strong>та за допомогою диякона <strong>Івана Федорова</strong>, його підмайстрів <strong>Петра Мстиславця</strong> та <strong>Маруші Нефедьєва</strong> розпочато друкарську справу. 1564 року вийшла перша книга московського друку за участю<strong> Івана Федорова</strong> та <strong>Петра Мстиславця</strong> &mdash; &laquo;<em>Апостол</em>&raquo;. Після смерті московського митрополита <strong>Макарія</strong>, протектора друкарської справи, почалися конфлікти між конкурентами, переписувачами книг і новозаснованою друкарнею, що переросли у ворожнечу, яка закінчилася вигнанням друкарів з Москви.</p>

<p><strong>Іван Федоров</strong> та<strong> Петро Мстиславець</strong> опинилися у Литві. На початку 1566 року вигнанці звернулися до гетьмана Великого князівства Литовського <strong>Григорія Ходкевича</strong>, мецената й просвітителя, який планував заснувати друкарню в Заблудові, з проханням прийняти їх. <strong>Іван Федоров</strong> і <strong>Петро Мстиславець</strong> закладають друкарню в Заблудові. 1568 року вийшло &laquo;<em>Заблудівське Євангеліє</em>&raquo;, пізніше &laquo;<em>Псалтир</em>&raquo; та &laquo;<em>Часословець</em>&raquo;. 1570 року друкування книг у Заблудові припинилося у зв&rsquo;язку з хворобою <strong>Ходкевича </strong>та погіршенням його фінансових справ. 1569 року Заблудів залишив <strong>Мстиславець</strong>. 1572 року <strong>Іван Федоров</strong> переїжджає до Львова, де з допомогою духівництва, міщан та ремісників закладає нову друкарню. 25 лютого 1573 року друкар<strong> Іван Федоров</strong> почав друкувати першу відому нам друковану книгу в Україні &mdash; &laquo;<em>Апостол</em>&raquo;. 15 лютого 1574 року &laquo;<em>Апостол</em>&raquo; побачив світ. Того року вийшов також &laquo;<em>Буквар</em>&raquo;, перший навчальний посібник з граматики старослов&rsquo;янської мови.</p>

<p>Через деякий час<strong> Івана Федорова</strong> запрошує до себе князь <strong>Костянтин Острозький</strong> і з 1575 року він перебуває у нього на службі з метою видати слов&rsquo;янську Біблію. Деякий час, з 1575 по 1576 рік, <strong>Федоров </strong>був управителем Дерманського монастиря поблизу Острога. 1676 року провадить підготовчі видавничі роботи, бере участь у діяльності вченого гуртка, до якого належали<strong> Герасим Смотрицький</strong>, <strong>Даміян Наливайко</strong>, <strong>Василь Суразький</strong>, які, ймовірно, допомагали <strong>Федорову </strong>готувати книги до друку. 12 липня 1580 року в Острозькій друкарні<strong> Іван Федоров</strong> надрукував &laquo;<em>Острозьку біблію</em>&raquo;, наклад якої вийшов 12 серпня 1581 року. У 1583 році <strong>Федоров </strong>повернувся до Львова, заклав нову друкарню, але за браком коштів так і не зміг почати роботи. Щоб добути кошти, на замовлення короля <strong>Стефана Баторія</strong> відливає гармати. Того року князь <strong>Острозький</strong> на прохання кардинала <strong>Птолемео Галлі</strong> посилає <strong>Івана Федорова</strong> в Рим для надання допомоги в друкуванні. Тоді ж <strong>Федоров </strong>побував у Відні, щоб запропонувати австрійському імператору <strong>Рудольфу II</strong> свій винахід &mdash; скорострільну гармату. Великі борги та судові справи з кредиторами підірвали здоров&rsquo;я <strong>Івана Федорова</strong>, і 15 грудня 1583 року він помер. Поховано його на цвинтарі в Онуфріївському монастирі у Львові.</p>

<p>Перша друкована книжка в Європі побачила світ 1450 року в німецькому місті Майнці, в друкарні Гутенберга, і до кінця XV століття друкарні з&rsquo;явилися майже в кожній європейській країні. Першим друкарем українських книжок був німець <strong>Швайпольт Фіоль</strong>, який надрукував у Кракові кирилицею 1491 року &laquo;<em>Октоїх</em>&raquo; та &laquo;<em>Часословець</em>&raquo;. Обидва видання містять багато ознак живої української мови. Першим власне руським друкарем був <strong>Франциск Скорина</strong>, книги якого, видані у Вільні 1525 року, справили помітний вплив на раннє українське друкарство. З часу прийняття Люблінської унії 1569 року, коли активізувався наступ католицизму на православ&rsquo;я й почали виникати церковні православні братства, які боронили свою віру та національність, постала особливо гостро проблема освіти, задовольнити яку могло лише друкарство та друкована книга.</p>

<p>Друкарня, заснована в 1572&mdash;1573 роках у Львові емігрантом, московитином <strong>Іваном Федоровим</strong>, поклала початок постійному українському друкарству. Нині дискутується факт першості <strong>Івана Федорова</strong> як українського першодрукаря, оскільки напис на надгробку свідчить, що він відновив занедбану раніше справу, проте роль його в тогочасному культурному житті важко переоцінити. <strong>Іван Федоров</strong> був безмежно відданий своїй справі. Тривалий час він наполегливо вчиться друкарства й різьбярства у Москві, винаходить нові зразки шрифтів і окрас книжкових на основі давніх традицій слов&rsquo;янської рукописної книги та західноєвропейських взірців книжкового мистецтва. Підступи заздрісників змушують його залишити Москву й успішно почату друкарську справу, і він їде у край, де були кращі умови, щоб, за його словами, &laquo;<em>розсівати по землі зерна духовні</em>&raquo;. Він кидає нажите місце у литовського гетьмана <strong>Ходкевича </strong>в Заблудові, щоб мати можливість продовжувати улюблену справу після смерті свого покровителя. Осівши у маєтку багатого й впливового в Польщі, Литві й Україні князя <strong>Костянтина Острозького</strong>,<strong> Іван Федоров</strong> виявляє себе як здібний організатор і невтомний ентузіаст друкарства.</p>

<p>У лютому 1574 року у Львові <strong>Іван Федоров </strong>закінчив друкувати першу відому нам книгу в Україні &mdash; &laquo;<em>Апостол</em>&raquo;, який повторював в основному московське видання 1564 року і закінчувався спеціально написаною післямовою, в якій описано історію створення львівської друкарні. Того самого року друкар видав один з найвидатніших своїх творів &mdash;&laquo;<em>Буквар</em>&raquo;, що був першою спробою створення навчального посібника з граматики старослов&rsquo;янської мови в історії української науки. &laquo;<em>Буквар</em>&raquo; призначався, очевидно, для спеціальної школи при друкарні <strong>Івана Федорова</strong> у Львові. Коли фінансові обставини склалися для нього несприятливо,<strong> Іван Федоров</strong> іде на службу до короля <strong>Стефана Баторія</strong> й береться відливати гармати за своєю технологією. У той час в Римі за наказом <strong>Папи Урбана VIII</strong> кардинал <strong>Птолемео Галлі</strong> вирішив удосконалити друкарські шрифти.&laquo;<em>Острозька біблія</em>&raquo; <strong>Івана Федорова</strong> була вже відома на сході Європи, тому звернулися по допомогу до князя <strong>Костянтина Острозького</strong>, який послав до Рима свого &laquo;<em>дуже вмілого друкаря, щоб надати посильну допомогу</em>&raquo;.</p>

<p>Людина всебічно обдарована, <strong>Іван Федоров</strong> був інженером-винахідником, який не тільки удосконалював шрифти, друкарський верстат, а й зробив відкриття в артилерійській справі. Навесні 1583 року він їде у Відень, щоб запропонувати австрійському імператорові <strong>Рудольфу II</strong> швидкострільну багатоствольну гармату, свого роду &laquo;катюшу&raquo; XVI століття. Як писав сам винахідник у листі до імператора, гармату можна було &laquo;<em>розбирати на п&rsquo;ятдесят, сто або, якщо потрібно, на двісті частин</em>&raquo; і змонтувати за три дні і три ночі. На той час такої гармати світ ще не знав. <strong>Іван Федоров</strong> привіз гармату у Відень і продемонстрував її імператору. За словами майстра, &laquo;<em>всі дуже хвалили його</em>&raquo;, але хотіли дізнатися про секрет без винагороди винахідникові. А<strong> Івану Федорову </strong>були конче потрібні кошти для продовження видання слов&rsquo;янських друкованих книг. Тому він звертається до саксонського курфюрста <strong>Августа</strong>. Подальша доля винаходу <strong>Івана Федорова</strong> невідома, але цей факт його біографії засвідчує, окрім таланту, його наполегливість і підприємливість у досягненні мети.</p>

<p>Останній рік життя, 1583-й, був трагічним для <strong>Івана Федорова</strong>. Не добувши достатніх коштів ні у Римі, ні у австрійського імператора, ні у саксонського курфюрста, він потрапляє в скруту, його майно, друкарське обладнання, книги описують за борги. Не витримавши цього, він захворів і в ніч з 5 на 6 грудня 1583 року помер на руках у сина <strong>Івана</strong>. Після смерті батька <strong>Іван </strong>продав свою палітурну майстерню, щоб розплатитися з батьковими боргами, а друкарню <strong>Івана Федорова</strong> викупили у гендлярів ентузіасти друкарської справи Львова, які заснували друкарню Львівського братства.</p>

<p>Існують припущення, що <strong>Іван Федоров</strong>, перш ніж потрапити в Москву, закінчив Краківський університет і взагалі походив з Литви, з села Пітковичі. В архівах Краківського університету навіть було знайдено у 1969 році документ, що ступеня бакалавра в Кракові був удостоєний &laquo;<strong>Іван Федоров Москвитин</strong>&raquo;. Як би там не було, але він добре знав традиції давньоруської книги, оскільки після приїзду з Москви в Україну швидко зумів на основі багатої української і російської народної орнаментики та кращих взірців тогочасного західноєвропейського книжкового мистецтва витворити свій стиль книжкової графіки, який був взірцем для наступних поколінь майстрів. Під опікою церкви, православних братств та шкіл відновлене <strong>Іваном Федоровим</strong> книгодрукування швидко розвивалося по всій Україні. Друкарні відкривалися наприкінці XVI &mdash; на початку XVII століття у багатьох містах та при монастирях, зокрема друкарня Львівського братства, друкарні в Крилосі, Стрятині, Дермані, Уневі, Почаєві, Чернігові, нарешті, у Києво-Печерській лаврі. Традиції <strong>Івана Федорова</strong> в книжковій графіці та в художньому оформленні плідно продовжували його учні: син <strong>Іван</strong>, друкар <strong>Гринь Іванович</strong> із Заблудова, <strong>Сачко Сенькович Сідляр</strong>, <strong>Сенько Корунка</strong> та <strong>Мина</strong>, чернець Онуфріївського монастиря у Львові, де була перша друкарня<strong> Івана Федорова</strong>, в якій після <strong>Івана Федорова </strong>нові &laquo;<em>ремесници і люде ученые показалися</em>&raquo;, як пише в своєму листі 1586 року львівський єпископ <strong>Гедеон</strong>. У наш час у Львові діє Поліграфічна академія імені <strong>Івана Федорова</strong>, встановлено пам&rsquo;ятник видатному українському та російському просвітителю.</p>



        </div>

    </body>
</html>
