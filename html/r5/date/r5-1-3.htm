<!DOCTYPE html>
<html class="no-js">
    <head>
        <meta charset="utf-8">
        <meta http-equiv="X-UA-Compatible" content="IE=edge,chrome=1">
        <title>Леонід Іванович Глібов</title>
        <meta name="description" content="">
        <meta name="viewport" content="user-scalable=no, width=device-width, initial-scale=1, maximum-scale=1">

        <link href='//fonts.googleapis.com/css?family=Open+Sans:400,400italic,700,700italic|Forum&subset=latin,cyrillic-ext,cyrillic' rel='stylesheet' type='text/css'>

        <link rel="stylesheet" href="/ukrlit.github.io/html/css/textstyle.css">
        
    </head>
    <body>
        <div class="textwrap">

<h2>Леонід Глібов</h2>

<img src="/ukrlit.github.io/html/r5/date/date_r5_1_3/pic_1.jpg" alt="" class="img-thumbnail img-left">

<p><strong>Леонід Іванович Глібов</strong> народився <em><strong>4 березня (21 лютого) 1827 р.</strong></em> в с. Веселий Поділ на Полтавщині. Батько майбутнього письменника був управителем маєтків поміщиків Родзянків у с. Веселий Поділ, а згодом &mdash; ус. Горби. Там <strong>Глібов </strong>пізнавав красу народних звичаїв і пісень. Мати розповідала йому про батька і сина <strong>Гоголів</strong>, з якими була знайома. З дитинства він чув переказ, як <strong>Пушкін </strong>зупинявся у Горбах і читав &laquo;<em>Євгенія Онєгіна</em>&raquo;...</p>

<p><strong>Глібов </strong>змалку надивився на поміщицьку жорстокість і людські бідування. Чи не тому, за свідченням сучасників, першим, ще дитячим його твором була сатира на одного з місцевих поміщиків.</p>

<p>Початкову освіту <strong>Глібов </strong>здобув дома, а пізніше, з 1840 р., вчився в Полтавській гімназії, де дитячий ще інтерес до літератури зміцнів і поглибився після знайомства з творами видатних російських і українських письменників. Уже в перших класах гімназії він починає писати вірші російською мовою: його перша відома нам поезія &laquo;<em>Сон</em>&raquo; датована 1841 р. Частина написаних у гімназії поезій була надрукована 1847 р. в Полтаві окремою книжкою &laquo;<em>Стихотворения Леонида Глебова</em>&raquo;. Замість очікуваних лаврів, перша книжка принесла авторові лише неприємності &mdash; інспектор гімназії зробив <strong>Глібову </strong>належне &laquo;внушеніє&raquo; та пригрозив карцером. Однак <strong>Глібов </strong>і далі продовжував писати вірші, а знайомство з <strong>О. Афанасьєвим-Чужбинським</strong> привернуло особливу увагу молодого поета до творчості <strong>Шевченка </strong>й <strong>Гребінки</strong>, яких <strong>Чужбинський </strong>знав особисто.</p>

<p>Важка хвороба змусила <strong>Глібова </strong>1847 р. перервати навчання й повернутися додому. Після невдалої спроби вступити на медичний факультет Київського університету він 1849 р. вступає до Ніжинського ліцею князя Безбородька. У ліцеї, утвореному на базі гімназії вищих наук, склалася міцна літературна традиція &mdash; його вихованцями були <strong>М. Гоголь</strong>, <strong>Є. Гребінка</strong>, <strong>А. Мокрицький</strong> та інші діячі культури й літератури, імена яких на той час були вже широко відомі.</p>

<p>Нехтуючи заборонами й переслідуваннями, ліцеїсти захоплювалися читанням прогресивної періодики й пробували писати самі. Байки <strong>Глібова</strong>, написані ним у Ніжині, здобули визнання товаришів і навіть деяких викладачів; зокрема професор теорії та історії літератури <strong>М. Тулов</strong> вважав, що &laquo;<em>байки Л. Глібова у показі побутового життя українців &mdash; цілком самостійна й дуже цінна праця і є великим внеском у літературу</em>&raquo;. Ці байки разом з віршами та етнографічними записами друкувалися в 1853-1861 рр. у додатках до &laquo;<em>Черниговских губернских ведомостей</em>&raquo;.</p>

<p>Після закінчення 1855 р. ліцею <strong>Глібова </strong>було призначено вчителем історії й географії в Чорному Осколі на Поділлі (1856). Письменницький авторитет <strong>Глібова </strong>на той час настільки зріс, що вже наступного року збірку його байок збиралися видавати в Чернігові й навіть Петербурзі.</p>

<p>Педагогічну й літературну працю <strong>Глібов </strong>поєднує з культурно-просвітительською діяльністю, бере участь у гуртку місцевої інтелігенції, організовує літературні вечори та вистави, навіть сам пише п&#39;єси &laquo;<em>До мирового</em>&raquo; й &laquo;<em>Хуторяночка</em>&raquo;. Особливо зблизився <strong>Глібов </strong>з землевольцем <strong>І. О. Андрущенком</strong>, який був зв&#39;язаний не тільки з організаціями &laquo;<em>Землі і волі</em>&raquo; в Москві та Петербурзі, а й з <strong>О. Герценом</strong>, одержував з закордону і поширював політичну літературу, зокрема &laquo;<em>Колокол</em>&raquo;, &laquo;<em>Полярную звезду</em>&raquo; та інші заборонені видання.</p>

<p>Певне послаблення реакції в кінці 1850-х і на початку 1860-х років ознаменувалося організацією недільних шкіл для народу, виданням книжок, виходом нових журналів. <strong>Глібов </strong>брав безпосередню участь у роботі місцевої недільної школи, відкритої при гімназії. Саме в цій школі вчився і зберіг теплі спомини про свого вихователя батько <strong>Лесі Українки</strong>.</p>

<p>Свої байки та вірші <strong>Глібов </strong>друкував у журналі &laquo;<em>Основа</em>&raquo;, що з 1861 р. виходив у Петербурзі. У середині 1861 р. він почав видавати тижневик &laquo;<em>Черниговский листок</em>&raquo; (російською й українською мовами), що мав виразний літературний ухил і виходив за своїм значенням за межі місцевого органу, особливо після припинення 1862 р. видання &laquo;<em>Основи</em>&raquo;. Значну частину статей для &laquo;<em>Черниговского листка</em>&raquo; писав сам <strong>Глібов</strong>, публікуючи їх під кількома псевдонімами.</p>

<p>1863 р. у Києві в серії &laquo;<em>Для народного читання</em>&raquo; вийшла перша збірка байок <strong>Глібова</strong>. З&#39;явившись у час сумнозвісного валуєвського указу, яким заборонялося видавати книги українською мовою, вона відразу була заборонена для народних шкіл, а частина тиражу знищена.</p>

<p>У липні 1863 р. заарештували <strong>І. Андрущенка</strong>. Серед його паперів було знайдено листи <strong>Глібова</strong>. Становище ускладнилося ще й тим, що <strong>І. Андрущенко</strong> передав з тюрми &laquo;на волю&raquo; <strong>Л. Глібову</strong> конфіденційні листи, які той мав переслати в московську та петербурзьку організації &laquo;<em>Землі і волі</em>&raquo;. Ці компрометуючі <strong>Глібова </strong>послання &laquo;державного злочинця&raquo; потрапили у слідчу комісію. Хоч обшук на квартирі письменника був безрезультатним, у серпні 1863 р. заборонили &laquo;<em>Черниговский листок</em>&raquo; та встановили поліційний нагляд за <strong>Глібовим</strong>, а згодом, з 1 жовтня, розпорядженням міністра освіти його звільнили з посади вчителя. Віднині все листування <strong>Глібова</strong> пильно переглядав місцевий поліцмейстер.</p>

<p>Позбавлений роботи, <strong>Глібов </strong>30 жовтня 1863 р. виїхав у Ніжин до батьків дружини. Тільки через два роки він зміг повернутися до Чернігова на посаду переписувача губернського статистичного комітету. Наприкінці 1867 р. <strong>Глібову </strong>вдається влаштуватися завідуючим чернігівською земською друкарнею. На цій посаді йому судилося пробути до кінця свого життя.</p>

<img src="/ukrlit.github.io/html/r5/date/date_r5_1_3/pic_2.jpg" alt="" class="img-thumbnail img-left"><p>10 листопада (29 жовтня) 1893 р. <strong>Глібова </strong>не стало. Чернігів урочисто поховав свого великого громадянина. На пам&#39;ятнику поетові, спорудженому на кошти громадськості, було викарбовано слова <strong>В. Самійленка</strong>, написані в день смерті <strong>Глібова</strong>.</p>

<p><em>...І от замовк твій голос, погас огонь ясний,<br />
Що в темному світі окопі;<br />
Але не вмре поет у пам&#39;яті людській.<br />
Згадаєм ми тебе в недоленьці лихій<br />
І в кращий час нової долі.</em></p>

<p>Нині цей пам&#39;ятник встановлено на подвір&#39;ї садиби <strong>М. М. Коцюбинського</strong>. Пам&#39;ятник, який сьогодні знаходиться на могилі визначного українського байкаря, встановлено у 1938 році.</p>


        </div>

    </body>
</html>
