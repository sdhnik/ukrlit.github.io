<!DOCTYPE html>
<html class="no-js">
    <head>
        <meta charset="utf-8">
        <meta http-equiv="X-UA-Compatible" content="IE=edge,chrome=1">
        <title>Павло Прокопович Глазовий</title>
        <meta name="description" content="">
        <meta name="viewport" content="user-scalable=no, width=device-width, initial-scale=1, maximum-scale=1">

        <link href='//fonts.googleapis.com/css?family=Open+Sans:400,400italic,700,700italic|Forum&subset=latin,cyrillic-ext,cyrillic' rel='stylesheet' type='text/css'>

        <link rel="stylesheet" href="/ukrlit.github.io/html/css/textstyle.css">
        
    </head>
    <body>
        <div class="textwrap">

<h1>Твори</h1>

<h3>&laquo;Найважча роль&raquo;</h3>

<p><em>Вихваля свого синочка<br />
Мати на всі боки:<br />
&mdash; У студії при театрі<br />
Вчиться вже два роки.<br />
Дуже довго муштрували<br />
Хлопця режисери.<br />
Аж тепер він дочекався<br />
Першої прем&rsquo;єри.<br />
Роль найважчу доручили<br />
Любому синочку:<br />
Він на сцені в третій дії<br />
Викочує бочку!</em></p>

<h3>&laquo;Еволюція&raquo;</h3>

<p><em>В зоопарку батька<br />
Запитав хлопчина:<br />
Чи то правда, що від мавпи<br />
Походить людина?<br />
Правда, мовив батько.&nbsp;<br />
Наука доводить,<br />
Що людина, безперечно,<br />
Від мавпи походить.<br />
То чому ж ці мавпи<br />
Сильно так відстали?<br />
Чом людьми ще й досі<br />
Справжніми не стали?&nbsp;<br />
Батько вуса гладить,<br />
Весело сміється:<br />
Таке, синку, й людям<br />
Не всім удається.</em></p>

<h3>&laquo;Заморські гості&raquo;</h3>

<p><em>Прилетіли на Вкраїну<br />
Гості із Канади.<br />
Мандруючи по столиці,<br />
Зайшли до райради.<br />
Біля входу запитали<br />
Міліціонера:<br />
&mdash; Чи потрапити ми можем<br />
На прийом до мера? &mdash;<br />
Козирнув сержант бадьоро.<br />
&mdash; Голови немає.<br />
Він якраз нові будинки<br />
В Дарниці приймає.<br />
Здивуванням засвітились<br />
Очі у туриста.<br />
&mdash; Ваша мова бездоганна<br />
І вимова чиста.<br />
А у нас там, у Канаді,<br />
Галасують знову,<br />
Що у Києві забули<br />
Українську мову.<br />
Козирнув сержант і вдруге.<br />
Не дивуйтесь, &mdash; каже.<br />
Розбиратися у людях<br />
Перше діло наше.<br />
Я вгадав, що ви культурні,<br />
Благородні люди,<br />
Бо шпана по-українськи<br />
Розмовлять не буде.</em></p>



        </div>

    </body>
</html>
