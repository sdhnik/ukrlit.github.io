<!DOCTYPE html>
<html class="no-js">
    <head>
        <meta charset="utf-8">
        <meta http-equiv="X-UA-Compatible" content="IE=edge,chrome=1">
        <title>Степан Васильович Руданський</title>
        <meta name="description" content="">
        <meta name="viewport" content="user-scalable=no, width=device-width, initial-scale=1, maximum-scale=1">

        <link href='//fonts.googleapis.com/css?family=Open+Sans:400,400italic,700,700italic|Forum&subset=latin,cyrillic-ext,cyrillic' rel='stylesheet' type='text/css'>

        <link rel="stylesheet" href="/ukrlit.github.io/html/css/textstyle.css">
        
    </head>
    <body>
        <div class="textwrap">

<h2>Співомовка. Інверсія</h2>

<img src="/ukrlit.github.io/html/r5/date/date_r5_2_7/pic_1.jpg" alt="" class="img-thumbnail img-left"><p>Усі свої твори <strong>Степан Руданський</strong> називав <em><strong>співомовками</strong></em>. Три книжки рукописних збірок його поезій мають назву &laquo;<em>Співомовки козака Вінка Руданського</em>&raquo; (грецьке слово стефанос перекладається як вінок).</p>

<p><em>Чому поет саме так називає свої віршові твори?</em>&nbsp;<strong>С. Руданського </strong>турбувало тільки одне: до твору необхідний ще й музичний супровід, бо поезія має виконуватися <strong>співомовкою </strong>під акомпанемент&nbsp;кобзи&nbsp;чи бандури. Орієнтація віршового тексту на певну&nbsp;<strong>мелодію</strong>&nbsp;&mdash; одна з найважливіших, на думку<strong> С. Руданського</strong>, особливостей поезії.</p>

<p><strong>Співомовка </strong>&mdash; це короткий гумористичний вірш, часто побудований на якомусь народному анекдоті, приказці чи казковому мотиві, у якому описано певний комічний випадок. У <strong>співомовці </strong>подія зображена стисло, дійових осіб &mdash; одна-дві, а завершується вона гострим, дотепним висновком.</p>

<p>Читаючи <strong>співомовки Степана Руданського</strong>, можна помітити, що речення в них побудовані своєрідно. Це зумовлено порушенням звичного нам прямого порядку слів. А що, хіба не можна переставляти місцями слова в реченні? Невже це може на щось вплинути?&nbsp;Українська мова&nbsp;належить до тих мов, які мають вільний порядок&nbsp;слів&nbsp;у реченні, але переставляння їх може викликати різні відтінки в значенні, посилити увагу на певному слові в реченні, наприклад: Я пішов читати і Читати я пішов. Неважко помітити, що, поставивши присудок читати на початок речення, ми наголосили на дії та особливо на тому, в чому вона полягає.</p>

<p>Розрізняють прямий (звичайний, традиційний) та зворотний порядок слів у реченні. За прямого порядку слів підмет стоїть перед присудком, а означення &mdash; перед означуваним словом (підметом чи додатком), наприклад: <em>Наш король засміявся</em> або <em>Постелив на зеленій травиці</em>.</p>

<p>Зворотний порядок слів (<strong>інверсія</strong>) &mdash; порушення узвичаєного порядку слів з метою виділити певне слово в тексті, звернути на нього особливу увагу, наприклад: <em>Засміявся наш король</em> (&laquo;<em>Козак і король</em>&raquo;) або <em>Постелив на травиці зеленій</em> (&laquo;<em>Пан і Іван в дорозі</em>&raquo;). Як бачиш, у першому реченні <strong>Степан Руданський</strong> наголошує на дії (<em>засміявся</em>), а в другому &mdash; на ознаці (<em>зеленій</em>). При інверсії найбільша увага зосереджується на тому члені речення, який виноситься на початок чи кінець.</p>

<p><strong>Інверсія </strong>застосовується здебільшого в художніх текстах і під час розмови. Украй рідко поезія обходиться без інверсії, отже, це поширений мовний засіб.</p>

<h3>Творчо мислимо</h3>

<p>1.&nbsp;<em>З яким новим літературним жанром ти ознайомився сьогодні? Які він має особливості?</em><br />
2.<em> Хто започаткував такий жанр літератури, як співомовки? Що цікавого ти дізнався про цього митця на уроці?</em><br />
3.&nbsp;<em>Під час вивчення якого матеріалу з теорії літератури тобі знадобилися знання із синтаксису української мови?</em><br />
4.&nbsp;<em>Що таке прямий порядок слів у реченні?</em>&nbsp;<em>Наведи приклади.</em><br />
5.&nbsp;<em>Що таке інверсія?</em>&nbsp;<em>Наведи приклади.</em><br />
6. <em>Уважно перечитай співомовку &laquo;Пан і Іван в дорозі&raquo;, знайди і випиши в зошит кілька прикладів інверсії.</em></p>

<p><strong>Виконуємо домашнє завдання</strong><br />
7. <em>Вивчи напам&#39;ять співомовку <strong>С. Руданського</strong> &laquo;Козак і король&raquo;.</em><br />
8. <em>Знайди і випиши в зошит 5-7 інверсій із творів&nbsp;<strong>Лесі Українки</strong>,&nbsp;<strong>Л. Костенко</strong>або&nbsp;<strong>І. Жиленко</strong>.</em><br />
9. <em>Проілюструй один із моментів співомовки <strong>С. Руданського</strong> &laquo;Пан і Іван в дорозі&raquo; та візьми участь у класному конкурсі на кращий&nbsp;малюнок.</em></p>

<p><strong>Перевіряємо себе</strong><br />
&bull; Я знаю, що таке співомовка як жанр літератури.<br />
&bull; Я знаю, що таке інверсія.<br />
&bull; Я усвідомлюю викривальний пафос співомовок <strong>С. Руданського</strong>.<br />
&bull; Я вмію виразно й усвідомлено читати співомовки <strong>С. Руданського</strong>.<br />
&bull; Я знаю основну думку кожної з вивчених співомовок.<br />
&bull; Я вмію характеризувати і порівнювати героїв співомовок <strong>С. Руданського</strong>.<br />
&bull; Я можу простежити, як описане в співомовках <strong>С. Руданського</strong> перекликається із сучасним життям.</p>


        </div>

    </body>
</html>
