<!DOCTYPE html>
<html class="no-js">
    <head>
        <meta charset="utf-8">
        <meta http-equiv="X-UA-Compatible" content="IE=edge,chrome=1">
        <title>Леонід Іванович Глібов</title>
        <meta name="description" content="">
        <meta name="viewport" content="user-scalable=no, width=device-width, initial-scale=1, maximum-scale=1">

        <link href='//fonts.googleapis.com/css?family=Open+Sans:400,400italic,700,700italic|Forum&subset=latin,cyrillic-ext,cyrillic' rel='stylesheet' type='text/css'>

        <link rel="stylesheet" href="/ukrlit.github.io/html/css/textstyle.css">
        
    </head>
    <body>
        <div class="textwrap">

<h2>Аналіз творів</h2>

<h3>Щука</h3>

<p><strong>Відтворюємо прочитане</strong></p>

<p>1.<em> Хто з названих тварин не брав участі в судовому засіданні:<br />
а) Цап; б) Шкапа; в) Ведмідь; г) Осел?</em></p>

<p>2. <em>Хто подав позов на Щуку:<br />
а) щупачки; б) карасики; в) особа конкретно не вказана; г) лини?</em></p>

<p><strong>Аналізуємо зміст і особливості художнього твору</strong></p>

<p>3. <em>Які типові риси характеру втілює Лисиця? Чи засуджуєш ти їх? Чи бувають, на твою думку, люди, які жодного разу в житті не схитрували? Якщо ні, то чому ж ми тоді засуджуємо цю рису &mdash; хитрість?</em></p>

<p>4. <em>Охарактеризуй Щуку. Яка деталь у байці засвідчує, що вона не без гріха (зверни увагу: за руку, як кажуть, її ніхто не спіймав &mdash; у тексті перед звинуваченням ужито слово &laquo;буцімби&raquo;)?</em></p>

<p>5. <em>Якими в байці виступають судді? Як називають таких людей? Чому саме таких звірів увів Л. Глібов до сюжету байки?</em></p>

<p>6. <em>Яка мораль байки?</em></p>

<p>7. <em>Яка байка Л. Глібова тобі найбільше сподобалася і чим саме?</em></p>

<p><strong>Творчо мислимо</strong></p>

<p>8. <em>Роздивися ілюстрацію до байки &laquo;Щука&raquo; і скажи, що б ти до неї додав чи, можливо, в ній змінив.</em></p>

<p>9.&nbsp;<em>Якби тобі довелося взяти участь в інсценуванні байки Л. Глібова &laquo;Щука&raquo;, то яку роль ти для себе вибрав би? Як ти вважаєш, чому більшість учнів класу обрала роль Лисиці або Щуки, адже ж саме їх найбільше й засуджують?</em></p>

<p>10. <em>У третьому класі відбулося знайомство з такими байками Л. Глібова: &laquo;Лебідь, Щука і Рак&raquo;, &laquo;Чиж та Голуб&raquo;.&nbsp;Яку з них ти добре пам&#39;ятаєш? Чим саме ця байка запам&#39;яталася? Чи різні щуки в однойменному творі і в байці &laquo;Лебідь, Щука і Рак&raquo;?</em></p>

<p><strong>Виконуємо домашнє завдання</strong></p>

<p>11. <em>Склади і запиши у зошит мораль до байки Л. Глібова &laquo;Щука&raquo;.</em></p>

<p>12. <em>Вивчи напам&#39;ять байку Л. Глібова &laquo;Щука&raquo;.</em></p>

<p>13. <em>Підготуйся зі своєю групою до інсценування однієї з байок Л. Глібова й візьми участь у класному конкурсі на кращу виставу.</em></p>

<p>14. <em>Знайди й прочитай байку Л. Глібова &laquo;Вовк та Ягня&raquo;. Якому уривкові відповідає подана нижче ілюстрація? Опиши за нею зовнішність Вовка та Ягняти. Згадай, у яких зарубіжних авторів є байка з такою ж назвою й сюжетом.&nbsp;Чия байка тобі більше сподобалась і чим саме?</em></p>

<p><strong>Перевіряємо себе</strong></p>

<p>&bull; Я знаю, що таке гумор, сатира, байка, алегорія, мораль.<br />
&bull; Я знаю, яку будову має байка.<br />
&bull; Я вмію визначати жанри гумористичних творів.<br />
&bull; Я вмію виразно і вдумливо читати твори Л. Глібова, коментувати їхній прихований зміст.<br />
&bull; Я знаю основну думку кожної вивченої байки Л. Глібова, умію пояснювати алегоричні образи.<br />
&bull; Я можу зіставляти описане в байках Л. Глібова із сучасним життям</p>

<h3>Муха й бджола</h3>

<p><strong>Відтворюємо прочитане</strong></p>

<p>1. <em>Чий голосок прилетіла почути Муха:<br />
а) Перепілчин; б) Соловейка; в) Зозулин; г) Щиглика?</em></p>

<p>2. <em>З ким порівнює автор Муху, що сіла на красолі й од вітерця гойдається:<br />
а) з царівною; б) з панночкою; в) з королевою; г) з нареченою?</em></p>

<p>3. <em>Що сталося б із Мухою, на її ж думку, якби вона працювала, як Бджола:<br />
а) занедужала б; б) втратила б жагу до праці; в) змарніла б; г) збожеволіла б?</em></p>

<p><strong>Аналізуємо зміст і особливості художнього твору</strong></p>

<p>4. <em>Якими людськими рисами наділена Муха, а якими Бджола? Чи мають вони щось спільне? У чому вони протилежні? Пригадай з уроків української мови, як називаються слова, що передають протилежні значення.</em></p>

<p>5. <em>Чи лагідна Муха з Бджолою від початку й до кінця байки? Як і чому змінюється настрій Мухи впродовж спілкування з Бджолою?</em></p>

<p>6. <em>Як змінюється тон Мушиного голосу під кінець байки?&nbsp;Зімітуй його, звернувши увагу на розділові знаки (три крапки, тире, знаки оклику).</em></p>

<p>7.<em> Які моменти в байці тобі найбільше сподобалися і чим саме?</em></p>

<p>8.<em> Чого навчає байка Л. Глібова &laquo;Муха й Бджола&raquo;?</em></p>

<p><strong>Творчо мислимо</strong></p>

<p>9. <em>Кому належать останні три рядки байки? Передай цю настанову своїми словами.</em></p>

<p>10.&nbsp; <em>Розглянь ілюстрацію до байки &laquo;Муха й Бджола&raquo; і скажи, чи така кольорова гама постала у твоїй уяві під час читання.&nbsp;Якщо ні, то яка? Як ти вважаєш, що в байці впливає на появу саме таких барв?</em></p>

<p>11. <em>Підготуйся до виразного читання байки за ролями та візьми участь у класному конкурсі на кращого читця.</em></p>

<h3>Жаба й віл</h3>

<p><strong>Відтворюємо прочитане</strong></p>

<p>1.&nbsp;<em>З якою метою Жаба вилізла на берег:<br />
а) погрітися на сонечку; б) угамувати свою цікавість до Вола; в) поживитися; г) поспілкуватися з подругою?</em></p>

<p>2. <em>Визнач одну з причин, через яку Жаба вирішила зробитися такою, як Віл:<br />
а) щоб бути сильною, як Віл;<br />
б) щоб з&#39;ясувати для себе, що з того вийде;<br />
в) щоб здивувати інших жаб;<br />
г) щоб розважитися.</em></p>

<p><strong>Аналізуємо зміст і особливості художнього твору</strong></p>

<p>3. <em>Як ти вважаєш, який саме момент передано на ілюстрації до цієї байки? Знайди його в тексті й зачитай.</em></p>

<p>4.&nbsp;<em>Яку людську ваду втілено в образі Жаби? Чи траплялися такі люди у твоєму житті? Якщо так, то як виявлялася ця риса характеру?</em></p>

<p>5. <em>Знайди рядок, у якому автор висловлює мораль цієї байки.</em></p>

<p><strong>Творчо мислимо</strong></p>

<p>6. <em>Опиши (усно) зовнішність Жаби за малюнком (особливу увагу зверни на вираз її очей, бо в народі кажуть: очі &mdash; дзеркало душі).</em></p>

<p>7.&nbsp;<em>Яка з&nbsp;приказок&nbsp;краще передає мораль байки Л. Глібова &laquo;Жаба й Віл&raquo;: циган коня кує, а жаба й собі лапку подає; жаба мала, а рот великий; якби жабі хвоста, була б не проста; не надувайся, жабо, бо до вола ще далеко?</em></p>


        </div>

    </body>
</html>
