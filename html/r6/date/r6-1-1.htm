<!DOCTYPE html>
<html class="no-js">
    <head>
        <meta charset="utf-8">
        <meta http-equiv="X-UA-Compatible" content="IE=edge,chrome=1">
        <title>Теорія літератури</title>
        <meta name="description" content="">
        <meta name="viewport" content="user-scalable=no, width=device-width, initial-scale=1, maximum-scale=1">

        <link href='//fonts.googleapis.com/css?family=Open+Sans:400,400italic,700,700italic|Forum&subset=latin,cyrillic-ext,cyrillic' rel='stylesheet' type='text/css'>

        <link rel="stylesheet" href="/ukrlit.github.io/html/css/textstyle.css">
        
    </head>
    <body>
        <div class="textwrap">

<h2>Теорія літератури</h2>

<p><strong><em>Алегорія</em></strong> &ndash; наділення тварин, птахів, рослин рисами людського характеру.</p>

<p><strong><em>Анафора</em></strong> &ndash; повторення окремих слів чи словосполучень на початку віршових рядків, строфчи речень.</p>

<p><strong><em>Байка</em></strong> &ndash; невеликий, здебільшого віршований повчально-гумористичний чи сатиричний твір алегоричного змісту.</p>

<p><strong><em>Гімн</em></strong><strong><em> &ndash;</em></strong> урочиста пісня. Гімни бувають державні, партійні, релігійні, на честь видатних подій, героїв. Виконуються переважно під час святкових урочистостей, парадів, демонстрацій тощо.</p>

<p><strong><em>Головний герой</em></strong>&nbsp;&ndash; образ-персонаж,довкола якого відбувається основна дія у творі, найглибше розкривається його характер.</p>

<p><strong><em>Гумор</em></strong> &ndash; доброзичливий, жартівливий сміх, що допомагає виправити певні вади людського характеру, недоліки поведінки</p>

<p><strong><em>Гумореска</em></strong> &ndash; невеликий віршований або ж прозовий твір з комічним, жартівливим сюжетом.</p>

<p><strong><em>Другорядний герой</em></strong>&nbsp;&ndash; образ-персонаж, який допомагає розкрити характер головного героя, основний конфлікт у творі.</p>

<p><strong><em>Епічним</em></strong>&nbsp;називається твір, у якому про щось розповідається, описується побут, історія життя,пригоди та вчинки героїв. У такому творі використовуються портрети, пейзажі, діалоги, монологи.</p>

<p><strong><em>Інверсія</em></strong><strong><em> (</em></strong>зворотній порядок слів) &ndash; порушення узвичаєного порядку слів з метою виділити певне слово в тексті, звернути на нього особливу увагу.</p>

<p><strong><em>Ліро-епічний твір</em></strong> &ndash; твір, який містить елементи лірики й епосу. Такі твори мають розгорнутий сюжет (від епосу), написані у формі віршів, з великою кількістю виражених почуттів (від лірики): дума, поема, байка, балада.</p>

<p><strong><em>Мораль</em></strong> &ndash; повчальний&nbsp; висновок у байці.</p>

<p><strong><em>Пісня</em></strong> &ndash; невеликий ліричний вірш, що виконується співом.</p>

<p><strong><em>Пісня народна</em></strong> &ndash; це невеликий віршований твір, що співається. Її автором є народ.</p>

<p><em><strong>Особливості народних пісень:</strong></em></p>

<p>&mdash; вираження почуттів, переживань, настроїв, роздумів;</p>

<p>&mdash; стисле повідомлення про обставини, які їх викликали, елементи описів;</p>

<p>&mdash; висока поетичність мови;</p>

<p>&mdash; відповідність мелодії словесному тексту;</p>

<p>&mdash; віршована форма;</p>

<p>&mdash; малий обсяг;</p>

<p>&mdash; одночасне виникнення слів і мелодії;</p>

<p>&mdash; усне поширення;</p>

<p>&mdash; варіативність тексту і мелодії.</p>

<p><strong><em>П</em></strong><strong><em>існі</em></strong> <strong><em>к</em></strong><strong><em>алендарно-обрядові </em></strong>&mdash; це пісні, що виконуються під час обрядів, пов&rsquo;язаних із сезонними подіями хліборобського календаря.</p>

<p>Тому <strong>календарно-обрядові пісні</strong> поділяють на цикли &mdash;<strong> весняний</strong>, <strong>літньо-осінній</strong> та <strong>зимовий</strong>.</p>

<p><strong><em>Колядки і щедрівки</em></strong> &mdash; давні за походженням обрядові величальні пісні, у яких переплелися язичницькі мотиви з християнськими.</p>

<p><strong>Колядки</strong> та <strong>щедрівки </strong>славили не лише Бога-Творця, а й людину-трудівника. Вони величали селянську родину, оспівували добробут, гостинність господаря, життя і працю. У цих піснях господарів називали панами, господинь &mdash; панями, княгинями, хлопців &mdash; багатирями, царевичами, дівчат &mdash; панночками, князівнами, царівнами. Висловлювалися побажання щастя, здоров&rsquo;я, доброго врожаю і приплоду худоби.</p>

<p><strong><em>Повтор (рефрен)</em></strong> &ndash; певні фрази у творах, які повторюються для наголошення певної думки. Або &ndash;&nbsp; група слів, які повторюються в кінці кожної строфи.</p>

<p><strong><em>Поема</em></strong> &ndash;&nbsp; великий поетичний оповідний твір.</p>

<p><strong><em>Притча</em></strong> &ndash; оповідний літературний твір із повчальним висновком (тобто мораллю), змістом близький до байки.</p>

<p><strong><em>Сатира</em></strong> &ndash; гостре висміювання, критика чогось або когось, його поведінки.</p>

<p><strong><em>Співомовка</em></strong> &ndash; короткий, гумористичний вірш, часто побудований на якомусь народному анекдоті, приказці чи казковому мотиві, в якому описується певний комічний випадок.</p>

<p><strong><em>Стрілецькі пісні</em></strong>&nbsp;- це пісні, які були створені та побутували серед січових стрільців під час національно-визвольної боротьби українського народу. національно свідома молодь, яка добровільно в серпні&nbsp;1914 року&nbsp;організувала військо Українських січових стрільців.&nbsp;Це були справжні патріоти, лицарі честі та людської гідності. Серед січових стрільців було багато студентів і гімназистів - у майбутньому письменників, композиторів, художників, лікарів, юристів. Тож вільні хвилини вони присвячували творчості, залишивши нащадкам безцінний&nbsp;скарб&nbsp;- стрілецькі пісні.</p>


        </div>

    </body>
</html>
