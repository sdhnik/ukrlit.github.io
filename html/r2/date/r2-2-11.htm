<!DOCTYPE html>
<html class="no-js">
    <head>
        <meta charset="utf-8">
        <meta http-equiv="X-UA-Compatible" content="IE=edge,chrome=1">
        <title>Пісні літературного походження</title>
        <meta name="description" content="">
        <meta name="viewport" content="user-scalable=no, width=device-width, initial-scale=1, maximum-scale=1">

        <link href='//fonts.googleapis.com/css?family=Open+Sans:400,400italic,700,700italic|Forum&subset=latin,cyrillic-ext,cyrillic' rel='stylesheet' type='text/css'>

        <link rel="stylesheet" href="/ukrlit.github.io/html/css/textstyle.css">
        
    </head>
    <body>
        <div class="textwrap">
			<h2>&laquo;Як тебе не любити, Києве мій!&raquo;</h2>

<p>Пісня композитора <strong>Ігоря Шамо</strong> на слова поета<strong> Дмитра Луценка</strong>, написана в 1962 році. Пісню називають неофіційним гімном Києва.</p>

<p>Пісню про Київ замовили Шамо і Луценку до Дня міста Києва. Вперше пісня прозвучала 27 травня 1962 року. Музику Ігор Шамо написав за одну ніч, а вірші до пісні Дмитро Луценко складав майже місяць.</p>

<p>Першим виконавцем пісні став популярний баритон, на ту пору соліст Київського оперного театру <strong>Юрій Гуляєв</strong>.</p>

<p>Пісню включали до свого репертуару відомі співаки, зокрема, Микола Кондратюк і Дмитро Гнатюк. 2008-го дует &laquo;Барселона&raquo; після блискучого виконання пісні &laquo;Києве мій&raquo; отримав &laquo;срібло&raquo; на конкурсі &laquo;Нова хвиля&raquo; в Юрмалі.</p>

<p>У 2011-му був виданий альбом українських пісень у виконанні Юрія Мамчука &laquo;The Heart of Ukraine&raquo;, до якого, серед інших, увійшли пісні &laquo;Як тебе не любити, Києве мій!&raquo;, &laquo;Рідна Мати Моя&raquo;, &laquo;Дивлюсь я на небо&raquo;.</p>

<p>2012 року &laquo;Укрпоштою&raquo; здійснено спецгасіння на художньому немаркованому конверті з нагоди 50-річчя написання пісні &laquo;Як тебе не любити, Києве мій&raquo;.</p>

<p>На Камерній сцені Національного театру імені Івана Франка у постановці режисера Олександра Білозуба йде однойменна вистава, у якій у виконанні драматичних акторів під акомпанемент оркестру звучать пісні і вірші, присвячені Києву.</p>

<p>Фрагмент мелодії пісні звучить на курантах на Майдані Незалежності.</p>

<h2>Дмитро Луценко</h2>

<img src="/ukrlit.github.io/html/r2/date/date_r2_2_11/pic_r2_2_11_1.jpg" alt="" class="img-thumbnail img-left"><p>Народився 15 жовтня 1921 року в селі Березовій Рудці (тепер Полтавська область). З дитинства знав багато пісень, які чув від батька та гостей, котрі відвідували родинну хату. Одразу після голодомору 1932&ndash;1933 років в УСРР підлітком виїхав на Донбас, працював на шахтах, навчався в гірничопромисловому технікумі.</p>

<p>Від 1938 року &mdash; студент Київського гідромеліоративного інституту. В 1940 році призваний до Червоної армії, служив прикордонником на заставі Бури (на кордоні з Афганістаном). Після початку окупації вермахтом західних регіонів СРСР &mdash; автоматник розвідувальної роти. Був тяжко поранений і контужений, став інвалідом 2-ї групи. Деякий час служив у дивізійній газеті &laquo;За победу&raquo;</p>

<p>У повоєнні роки працював у редакціях газет &laquo;Сільські вісті&raquo;, &laquo;Молодь України&raquo;, був кореспондентом Всесоюзного радіо по Україні. У &laquo;Сільських вістях&raquo; познайомився зі своєю майбутньою дружиною, присвятив їй багато ліричних віршів. Першу свою збірку поезій &laquo;Дарую людям пісню&raquo; опублікував в 1962 році. Наступного року став членом Спілки письменників України. Через смерть доньки тяжко захворів.</p>

<p>По одужанні почав співпрацювати з композиторами Л. Ревуцьким, О. Білашем, В.Верменичем, П. Майбородою, А. Пашкевичем, І. Шамо. Разом з ними створив багато популярних пісень &mdash; усього понад 300 (&laquo;Києве мій&raquo;, &laquo;Фронтовики&raquo;, &laquo;Сивина&raquo;, &laquo;Мамина вишня&raquo;, &laquo;Не шуми, калинонько&raquo;, &laquo;Осіннє золото&raquo;, &laquo;Україно, любов моя&raquo; та інші). На його слова писали музику кілька десятків композиторів, його пісні співали Д. Гнатюк, А. Мокренко, Д. Петриненко, Н. Матвієнко, Б. Сташків, хорова капела &laquo;Думка&raquo;, Державний український народний хор імені Г. Верьовки.</p>

<p>Проживав у Києві на вулиці Суворова, 19а. Похований на Байковому некрополі Києва поряд з могилою доньки (ділянка 1-2-5).</p>

<p>Його твори перекладені білоруською, казахською, таджицькою, молдовською, англійською, німецькою, французькою та іншими мовами. У 1978 році побачила світ книга російських перекладів його віршів &laquo;Хлеб и песня&raquo;.</p>

<p>Заслужений діяч мистецтв УРСР (з 1974 року). Лауреат Державної премії УРСР імені Т. Г. Шевченка (1976).</p>

<p>Нагороджений орденами Червоної Зірки, Вітчизняної війни 1-го ступеня, Дружби народів, медалями.</p>

<p>Починаючи з 1990 року, у рідному селі поета Березовій Рудці, де він уже в зрілому віці подовгу жив і писав, у Березоворудському парку проводяться пісенно-мистецькі свята &laquo;Осіннє золото&raquo;, на них виконуються пісні на його слова. У сільському краєзнавчому музеї відкрито кімнату-музей поета. В пам&#39;ять про земляка встановлено меморіальну дошку.</p>

<p>1998 року його іменем названо середню школу № 197 у Києві, де митець не раз виступав і де тривалий час працювали його дружина Тамара Іванівна та син Сергій. 19 травня того ж року в школі відкрито музей-світлицю поета.</p>

<p>2001 року започаткована премія імені Дмитра Луценка, вона вручається кращим поетам-піснярам, співакам, композиторам.</p>

<p>8 вересня 2006 року Національний банк України випустив у обіг 2-гривневу ювілейну монету із зображенням портрета Дмитра Луценка, присвячену 85-річчю з дня народження поета. На монеті також викарбувані його слова &laquo;Як тебе не любити, Києве мій!&raquo;</p>

<p>Згідно з рішенням Київської міської ради № 984/4422 від 8 липня 2010 року вулиця Крейсера &laquo;Аврори&raquo; в Голосіївському районі Києва перейменована на вулицю Дмитра Луценка.</p>

        </div>

    </body>
</html>
