<!DOCTYPE html>
<html class="no-js">
    <head>
        <meta charset="utf-8">
        <meta http-equiv="X-UA-Compatible" content="IE=edge,chrome=1">
        <title>Календарно-обрядові пісні</title>
        <meta name="description" content="">
        <meta name="viewport" content="user-scalable=no, width=device-width, initial-scale=1, maximum-scale=1">

        <link href='//fonts.googleapis.com/css?family=Open+Sans:400,400italic,700,700italic|Forum&subset=latin,cyrillic-ext,cyrillic' rel='stylesheet' type='text/css'>

        <link rel="stylesheet" href="/ukrlit.github.io/html/css/textstyle.css">
        
    </head>
    <body>
        <div class="textwrap">
<h2>Пісні зимового циклу</h2>

<p><strong>Ой хто, хто Миколая любить</strong></p>

<p>Ой, хто, хто Миколая любить,<br />
Ой, хто, хто Миколаю служить,<br />
Тому святий Миколай,<br />
На всякий час помагай,<br />
Миколаю!</p>

<p>Ой, хто, хто спішить в Твої двори,<br />
Того Ти на землі, на морі<br />
Все хорониш від напасти,<br />
Не даєш му в гріхи впасти,<br />
Миколаю!</p>

<p>Миколай, молися за нами,<br />
Благаєм ми Тебе сльозами.<br />
Ми Тя будем вихваляти,<br />
Ім&#39;я Твоє величати,<br />
Миколаю!</p>

<p>Ой, хто, хто Миколая любить,<br />
Ой, хто, хто Миколаю служить,<br />
Тому святий Миколай,<br />
На всякий час помагай,<br />
Миколай!</p>

<p><strong>ЗАСІВНА</strong></p>

<p>Сію, сію, посіваю,<br />
З Новим роком вас вітаю!<br />
Щоб родило на землі,<br />
Щоб був хліб на столі.<br />
Щоб водилися пернаті<br />
І без чубка, і чубаті.<br />
Щоб не знали ви біди,<br />
Нехай прийдуть гаразди.<br />
Щоб капуста головчата,<br />
А петрушка корінчата,<br />
Часник &mdash; як бик,<br />
Цибуля &mdash; як зозуля,<br />
Пшениця &mdash; як рукавиця.<br />
Щоб була з дітей утіха,<br />
А грошей &mdash; півтора міха.<br />
Щоб ви міряли гроші мискою,<br />
А дітей &mdash; колискою.<br />
Щоб у кожній кутині<br />
Було по дитині.<br />
Хай дасть нивка по сто кіп,<br />
По сто тисяч один сніп.<br />
Віншую вас Новим роком,<br />
Новим роком, довгим віком,<br />
Щоб ви дочекали відтепер<br />
До ста літ!</p>

<p><strong>Нова радість стала</strong></p>

<p>Нова радість стала,<br />
Яка не бувала,<br />
Над вертепом звізда ясна,<br />
Світлом засіяла.</p>

<p>&nbsp;Де Христос родився,<br />
З Діви воплотився,<br />
Як чоловік пеленами<br />
Убого оповився.</p>

<p>Пастушки з ягнятком<br />
Перед тим дитятком<br />
На колінця припадають,<br />
Царя Бога вихваляють.</p>

<p>Ой Ти Царю, Царю,<br />
Небесний Владарю,<br />
Даруй літа щасливії<br />
Цього дому господарю.</p>

<p>Даруй господарю,<br />
Даруй господині,<br />
Даруй літа щасливії<br />
Нашій славній Україні.</p>

<p><strong>Добрий вечір тобі, пане господарю</strong></p>

<p>Добрий вечір тобі, пане господарю, радуйся!<br />
Ой радуйся, земле, Син Божий народився!</p>

<p>Застеляйте столи, та все килимами, радуйся!<br />
Ой радуйся, земле, Син Божий народився!</p>

<p>Та кладіть калачі з ярої пшениці, радуйся!<br />
Ой радуйся, земле, Син Божий народився!</p>

<p>Бо прийдуть до тебе три празники в гості, радуйся!<br />
Ой радуйся, земле, Син Божий народився!</p>

<p>А той перший празник &ndash; Рождество Христове, радуйся!<br />
Ой радуйся, земле, Син Божий народився!</p>

<p>А той другий празник &ndash; Святого Василя, радуйся!<br />
Ой радуйся, земле, Син Божий народився!</p>

<p>А той третій празник &ndash; Святе Водохреща, радуйся!<br />
Ой радуйся, земле, Син Божий народився!</p>

<p>Хай святкує з нами вся наша родина, радуйся!<br />
Ой радуйся, земле, Син Божий народився!</p>

<p>Вся наша родина, славна Україна, радуйся!<br />
Ой радуйся, земле, Син Божий народився!</p>

<p><strong>Щедрик, щедрик, щедрівочка</strong></p>

<p>Щедрик, щедрик, щедрівочка,<br />
Прилетіла ластівочка,<br />
Стала собі щебетати,<br />
Господаря викликати:<br />
&ndash; Вийди, вийди, господарю,<br />
Подивися на кошару,<br />
Там овечки покотились,<br />
А ягнички народились.<br />
В тебе товар весь хороший,<br />
Будеш мати мірку грошей.<br />
Хоч не гроші, то полова,<br />
В тебе жінка чорноброва.<br />
Щедрик, щедрик, щедрівочка,<br />
Прилетіла ластівочка.</p>

<h3>Веснянки</h3>

<p><strong>Ой весна, весна &mdash; днем красна</strong></p>

<p>Ой весна, весна днем красна,<br />
Що ж ти, весно, принесла?<br />
Принесла я вам лiтечко,<br />
Ще й рожевую квiточку,<br />
Хай вродиться житечко,<br />
Ще й озимая пшениця,<br />
I усякая пашниця.<br />
Ой весна, весна, ти красна,<br />
Що ти, весно красна, нам принесла?<br />
Принесла я вам лiтечко,<br />
Ще й запашненьке зiллячко,<br />
Ще й зеленую травицю,<br />
I холодную водицю.<br />
Принесла я вам ягнятко<br />
Ще й маленькеє телятко.</p>

<p><strong>Ой кувала зозуленька</strong></p>

<p>Ой кувала зозуленька,<br />
Сiвши на лелi&iuml;, &mdash;<br />
Спiвай, спiвай, товаришко,<br />
Минає недiля.<br />
Ой кувала зозуленька.<br />
Сiвши на барвiнок, &mdash;<br />
Спiвай, спiвай, товаришко,<br />
Минув понедiлок.<br />
Ой кувала зозуленька<br />
Та й кувала сорок, &mdash;<br />
Спiвай, спiвай, товаришко,<br />
Минає вiвторок.<br />
Ой кувала зозуленька.<br />
Сiла на вiконце, &mdash;<br />
Спiвай, спiвай, товаришко.<br />
Бо заходить сонце.<br />
Спiвай, спiвай, товаришко,<br />
Бо вже не будемо,<br />
Та не знаєм, товаришко,<br />
Чи нарiк дiждемо.</p>

<p><strong>Ой кувала зозуленька</strong></p>

<p>Ой, кувала зозулечка<br />
Розбудила та й сердечко.<br />
Ой, кувала аж до рання,<br />
Де зустріла я кохання...<br />
Ой, летіла чорна хмара,<br />
Десь блукає моя пара,<br />
Десь блукає, світом бродить,<br />
Тільки мене не знаходить...<br />
Ой, летіли лебедоньки<br />
Із чужої сторононьки,<br />
Впало пір&#39;я біле-біле,<br />
Вже зі мною буде милий...</p>

<p><strong>А в кривого танця</strong></p>

<p>А в кривого танця<br />
Та не виведем кiнця!<br />
Треба його та й виводити,<br />
Лад йому та й знаходити.<br />
Ой вулиця та й широкая.<br />
Чого трава невисокая?<br />
Бо парубки та й iстоптали<br />
Великими та й ножищами.<br />
Великими та й ножищами,<br />
Подертими постолищами!<br />
Ой вулиця та й вузенькая.<br />
Чого трава зелененькая?<br />
Бо дiвоньки та й iстоптали<br />
Маленькими ноженьками,<br />
Маленькими ноженьками,<br />
Червоними та чобiтками.<br />
Червоними та чобiтками,<br />
Золотими та пiдкiвками.</p>

<h2>Пісні літнього циклу</h2>
<h3>Русальні пісні</h3>

<p><strong>У ржі на межі</strong></p>

<p>У ржі на межі, на кривій березі<br />
Там сиділа русалка.<br />
Просила русалка у дівочок сорочки:<br />
Ви, дівочки-подружки,<br />
Да дайте мені мні сорочки,<br />
Хоча худенькую, да аби біленькую,<br />
Хоч не біленькую, да тоненькую!</p>

<p><strong>Ой біжить, біжить мала дівчина</strong></p>

<p>Ой біжить, біжить мала дівчина,<br />
А за нею да русалочка:<br />
&mdash; Послухай мене, красная панно,<br />
Загадаю лиш три загадочки.<br />
Як угадаєш - до батька пущу,<br />
Не угадаєш &mdash; з собою візьму.<br />
&mdash; Ой що росте та без кореня,<br />
Ой що біжить та без повода,<br />
Ой що цвіте та без цвіточок?<br />
Панночка загадок не вгадала<br />
Русалка панночку залоскотала.</p>

<p><strong>Проведу я русалочки до бору</strong></p>

<p>Проведу я русалочки до бору,<br />
Сама вернуся додому!<br />
Проводили русалочки, проводили,<br />
Щоб до нас вже русалочки не ходили,<br />
Да нашого житечка не ламали,<br />
Да наших дівочок не лоскотали,<br />
Бо наше житечко в колосочку,<br />
А наші дівочки у віночку.</p>

<p><strong>Ой біжить, біжить мала дівчина</strong></p>

<p>Ой біжить, біжить мала дівчина,<br />
А за нею русалочка:<br />
&mdash; Та послухай мене, красна панночко,<br />
Загадаю тобі три загадочки,<br />
Як угадаєш &mdash; до батька пущу,<br />
Не угадаєш &mdash; до себе возьму:<br />
Ой що росте без кореня,<br />
А що біжить без повода,<br />
А що цвіте да без цвіту?<br />
&mdash; Камінь росте без кореня,<br />
Вода біжить без повода,<br />
Папороть цвіте без цвіту.<br />
Панночка загадочок не вгадала,<br />
&mdash; Русалочка панночку залоскотала..</p>

<p><strong>Проведу я русалочки</strong></p>

<p>Проведу я русалочки<br />
Аж у сірий бор,<br />
Сама вернусь молодая<br />
Аж до батька в двор.<br />
Проведу я русалочки<br />
Аж до ворот,<br />
Сама вернусь молодая<br />
Аж до дому.<br />
Проведу я русалочки<br />
Аж до ямки,<br />
Сама вернусь молодая<br />
Аж до мамки.<br />
А &quot;рудою дав&#39;ятою&quot;<br />
Заробили,<br />
Ой, шоб до нас<br />
Русалочки не ходили.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

<h3>Купальські пісні</h3>

<p><strong>Заплету віночок</strong></p>

<p>Заплету віночок,<br />
Заплету шовковий,<br />
На щастя, на долю,<br />
На чорні брови.<br />
На щастя, на долю,<br />
На чорні брови.<br />
Ой пущу віночок<br />
На биструю воду,<br />
На щастя, на долю,<br />
На милого вроду.<br />
На щастя, на долю,<br />
На милого вроду.<br />
Ой поплинь, віночку,<br />
Прудко за водою,<br />
На щастя, на долю<br />
Милому зо мною.<br />
На щастя, на долю<br />
Милому зо мною.</p>

<p><strong>Купайло, Купайло</strong></p>

<p>&mdash; Купайло, Купайло!<br />
Де ти зимувало?<br />
&mdash; Зимувало в лісі,<br />
Ночувало в стрісі,<br />
Зимувало в пір&rsquo;ячку,<br />
Літувало в зіллячку.</p>

<p><strong>Ой вінку мій, вінку</strong></p>

<p>Ой вінку мій, вінку, хрещатий барвінку!<br />
А я тебе плела вчора до вечора.<br />
Виси, мій віночку, на злотім кілочку,<br />
На злотім кілочку, шовковім шнурочку.<br />
А матінка взяла, миленькому дала.<br />
Якби-м була знала, ще б кращего вбрала,<br />
Злотом взолотила, м&rsquo;ятою обвила.</p>

<p><strong>Ой вінку мій, вінку</strong></p>

<p>Ой вінку мій, вінку,<br />
Хрещатий барвінку!<br />
Я ж тебе плела, виплела,<br />
Я ж тебе і носила,<br />
Я ж тебе да й повісила<br />
У теремі да й на дереві<br />
На золотому колочку,<br />
На шовковому шнурочку.<br />
Туди моя матінка шла,<br />
Да й віночок ізнайшла,<br />
Да нелюбу тебе оддала.<br />
Коли б же я була знала,<br />
То б я його й не чіпляла.<br />
Затерла б, зомняла,<br />
Під ноги підтоптала.</p>

<h3>Жниварські пісні</h3>

<p><strong>Маяло житечко, маяло</strong></p>

<p>Маяло житечко, маяло,<br />
Пока на ниві стояло.<br />
А тепер не буде маяти,<br />
А буде в стодолі лежати.<br />
До межі, женчики, до межі,<br />
Бо мої пиріжки у діжі.<br />
До краю, женчики, до краю,<br />
То я вам пиріжечка покраю.<br />
Котився віночок по полю,<br />
Просився женчиків додому:<br />
&quot;Возьміте мене, женчики, з собою,<br />
Та занесіть мене до господаря в стодолу,<br />
Бо я вже в чистім полі набувся,<br />
Буйного вітречку начувся,<br />
Од ясного сонечка нагрівся,<br />
А дрібного дощику напився.<br />
Нехай же я у стодолі одпочину,<br />
Поки вивезуть знов на ниву&quot;.</p>

<p><strong>Ой у полі криниченька </strong></p>

<p>Ой у полі криниченька,<br />
Там холодна водиченька.<br />
Там дівчина личко мила.<br />
До личенька говорила.<br />
Личко ж моє рум&rsquo;янеє,<br />
Ой кому ж ти судженеє,<br />
Чи маляру, чи купчику,<br />
Чи Йванкові-голубчику.<br />
Шумить, гуде дібровонька,<br />
Плаче, тужить дівчинонька,<br />
Ой плакала, промовляла,<br />
Нема Йванка, що кохала.</p>

<p><strong>Ой у полі криниченька </strong></p>

<p>Ой у полі криниченька,<br />
Там холодна водиченька.</p>

<p>Там холодна ще й погожа,<br />
Там дівчина так, як рожа.</p>

<p>Там дівчина воду брала,<br />
Круті гори поливала.</p>

<p>Круті гори поливала<br />
Ще й на долю нарікала.</p>

<p>&mdash; Ні на кого нарікати,<br />
Йно на тебе, моя мати.</p>

<p>Йно на тебе, моя мати,<br />
Бо ти порадниця в хаті.</p>

<p>Порадь мене, моя мати,<br />
Як з нелюбом в світі жити?</p>

<p>&mdash; Ой жий, доню, хорошенько,<br />
Як у саду соловейко.</p>

<p>Соловейко рано встає,<br />
Всі садочки облітає.</p>

<p>Всі садочки облітає,<br />
Всьому миру ізвіщає.</p>

<p><strong>Там у полі криниченька.</strong></p>

<p>Там у полі криниченка<br />
Навколо пшениченька.&nbsp;<br />
Там женчики жали.&nbsp;<br />
Золоті серпи мали,&nbsp;<br />
Срібнії юрочки (1).&nbsp;<br />
Що в&#39;язали снопочки.&nbsp;<br />
Добрії були женці &mdash;&nbsp;<br />
Дівчата й молодиці.&nbsp;<br />
Дівчата &mdash; косаті,&nbsp;<br />
А хлопці &mdash; вусаті,&nbsp;<br />
Молодиці &mdash; білолиці.</p>

<h3>Народні колискові пісні</h3>

<p><strong>Ой ти,коте, коточок</strong></p>

<p>Ой ти, коте, коточок!<br />
Не ходи рано в садочок,<br />
Не полохай дiвочок,<br />
Нехай зiв&#39;ють вiночок<br />
Iз рутоньки, iз м&#39;ятоньки,<br />
З хрещатого барвiночку,<br />
З запашного василечку.<br />
Ой спи, дитя, до обiду,<br />
Покiль мати з мiста прийде<br />
Да принесе три квiточки:<br />
Ой первую зросливую,<br />
А другую сонливую,<br />
А третюю щасливую,<br />
Ой щоб спало, щастя знало,<br />
Ой щоб росло, не болiло.<br />
На серденько не кволiло,<br />
Сонки-дрiмки в колисоньку.<br />
Добрий розум в головоньку<br />
А рiсточки у кiсточки.<br />
Здоров&#39;ячко у сердечко,<br />
А в роточок говорушки,<br />
А в нiженьки ходусеньки,<br />
А в рученьки ладусеньки.</p>

<p><strong>Ой ну, люлі, дитя, спать</strong></p>

<p>Ой ну, люлі, дитя, спать!<br />
Пішла мати жито жать<br />
Та й вижала три квітки:<br />
Що первую сонливу,<br />
А другую дрімливу,<br />
А третюю щасливу.<br />
Ой щоб воно спало,<br />
Щастя-долю мало<br />
І добру годину<br />
На малу дитину.<br />
Ой щоб воно спало<br />
І спати хотіло,<br />
Як квіт, червоніло.</p>



        </div>

    </body>
</html>
