<!DOCTYPE html>
<html class="no-js">
    <head>
        <meta charset="utf-8">
        <meta http-equiv="X-UA-Compatible" content="IE=edge,chrome=1">
        <title>Календарно-обрядові пісні</title>
        <meta name="description" content="">
        <meta name="viewport" content="user-scalable=no, width=device-width, initial-scale=1, maximum-scale=1">

        <link href='//fonts.googleapis.com/css?family=Open+Sans:400,400italic,700,700italic|Forum&subset=latin,cyrillic-ext,cyrillic' rel='stylesheet' type='text/css'>

        <link rel="stylesheet" href="/ukrlit.github.io/html/css/textstyle.css">
        
    </head>
    <body>
        <div class="textwrap">
			<h2>Календарно-обрядові пісні</h2>

<h3>Русальні пісні</h3>

<p><strong>Русальні пісні</strong> виконувалися під час обрядів, пов&rsquo;язаних із &laquo;зеленими святами&raquo; чи &laquo;клечальною неділею&raquo; (кінець <em>травня </em>&mdash; початок <em>червня</em>). Самі епітети &laquo;зелений&raquo;, &laquo;клечальний&raquo; вказують на особливість цього свята &mdash; вшанування зеленого світу рослинності, яку наші предки одухотворювали. Так само, за стародавніми уявленнями, й люди посмертно могли ставати рослинами або людиноподібними духами, що знаходили собі при-тулок у лісах, полях, водах. Свято називалося ще &laquo;русальний&raquo;, або &laquo;мавський&raquo; тиждень, під час якого ці фантастичні істоти показувалися в селі.</p>

<p>Віра в русалок, котрих народна фантазія наділила надзви&not;чайною красою і підступним характером, виявилася досить стійкою. У багатьох народів Європи залишилися легенди, перекази, балади й обрядові пісні, в яких згадуються мавки (нявки), віли й самовіли, русалки &mdash; стрункі зеленоокі й русокосі дівчата у легкому прозорому вбранні, уквітчані водяними лілеями чи польовим зелом. Вони можуть сприяти або шкодити людині в її господарських справах; їх улюблене заняття &mdash; водити танки, а побачивши необережних юнака чи дівчину, що опинилися серед них, втягувати у свої ігрища і залоскочувати до смерті, через що русалок іноді звали ще &laquo;лоскотухами&raquo; або &laquo;лоскотарками&raquo;. Проти них були відомі й обереги &mdash; деякі види зілля (часник, полин), що їх русалки не переносили й утікали.</p>

<p>Замаюючи хати й подвір&rsquo;я, водячи з піснями по селу прикрашену зеленню дівчинку &mdash; &laquo;тополю&raquo;, завиваючи і розвиваючи &laquo;берізку&raquo;, наші предки вшановували рослинний світ і своїх прародичів у ньому. Ще й досі в деяких українських та білоруських селах на Поліссі в останній день зелених свят &laquo;випроводжають русалок із села&raquo; &mdash; дівчата й жінки у віночках, узявшись попідруки, утворюють щільний ряд, перегороджуючи вулицю і простуючи нею в напрямі до лісу, поля чи водоймища під спів: &laquo;Проводили русалочок, проводили, щоб вони до нас не ходили, да наших дівочок не ловили.&raquo;. Вважається, що віночки, кинуті на город, сприяють збільшенню врожаю &mdash; це одне з вірувань у магічний вплив на сили природи.</p>

<p><strong><em>Пісні русального циклу</em></strong> &mdash; ліричні, повні радості буття, вони славлять буяння світла, простору, відчуття духовного здоров&rsquo;я. Героїні пісень &mdash; дівчата, настрій яких співзвучний із розквітаючою природою: &laquo;Ой зросла ж я у свого таточка, кохалася в рідної мамочки &mdash; ой луги ж мої всі зелені!&raquo;</p>

<p><strong>Сиділа русалка на білій березі</strong></p>

<p><em>Сиділа русалка на білій березі,</em><br />
<em>Просила русалка в жіночок намітки:</em><br />
<em>&mdash; Жіночки-сестрички,</em><br />
<em>Дайте мені намітки,</em><br />
<em>Хоч не тоненької,</em><br />
<em>Аби біленької.</em></p>

<p><em>Сиділа русалка на білій березі,<br />
Просила русалка дівочок сорочки:</em><br />
<em>&mdash; Дівочки-сестрички,</em><br />
<em>Дайте мені сорочки,</em><br />
<em>Хоч не біленької,</em><br />
<em>Аби тоненької.</em></p>

<p><strong>Ой біжить, біжить мала дівчина</strong></p>

<p><em>Ой біжить, біжить мала дівчина,<br />
А за нею русалочка:</em><br />
<em>&mdash; Та послухай мене, красно панночко,</em><br />
<em>Загадаю тобі три загадочки,</em><br />
<em>Як угадаєш &mdash; до батька пущу,</em><br />
<em>Не угадаєш &mdash; до себе візьму:<br />
Ой що росте без кореня,<br />
А що біжить без повода,<br />
А що цвіте да без цвіту?<br />
&mdash; Камінь росте без кореня,<br />
Вода біжить без повода,<br />
Папороть цвіте без цвіту.</em><br />
<em>Панночка загадочок не вгадала,&mdash;</em><br />
<em>Русалочка панночку залоскотала.</em></p>

<h3>Купальські пісні</h3>

<p>Купальські пісні виконувалися на святі Івана Купала, знаного в усьому язичницькому світі. Стародавній смисл купальських обрядів, як і самої назви &laquo;Купало&raquo;, остаточно не з&rsquo;ясований; зі спогадів та пісень, що дійшли до наших днів, зрозуміло: це свято, яке припадає на період літнього сонцестояння (кінець червня &mdash; початок липня), славить життєдайні сили природи, найсильніші її стихії &mdash; сонце (вогонь) і воду.</p>

<p>Запалене колесо встановлювали на високій тичці (це подекуди роблять і тепер) або пускали його на воду. На галявині вкопували обрядове дерево, увішане дівочими віночками, потім їх пускали на воду і дивилися: в який бік вінок попливе,&mdash; там і чекатиме суджений. Біля дерева розкладали кострище, і парубки &mdash; іноді й у парі з дівчатами &mdash; перестрибували через вогонь. Купальського вогню не гасили, а залишали дотлівати (&laquo;<em>Лежи, лежи, Купалочку, в червоному багаттячку</em>&raquo;). Вважалося, що саме в купальську ніч зілля має найбільш цілющу силу і навіть на мить розквітає папороть. Хто цей цвіт побачить &mdash; буде щасливий.</p>

<p>Ще наприкінці XIX ст. вченими було відзначено, що купальські пісні втратили зв&rsquo;язок зі стародавнім обрядом. У найдавніших із них звучить звертання до Купала як до живої істоти, яка ночує, вечеряє, купається. Мотиви купання, вінкоплетіння пере&not;ходять з пісні в пісню; багато з них присвячено оспівуванню почуттів молоді.</p>

<p><strong>А ми рутоньку посієм, посієм</strong></p>

<p><em>А ми рутоньку посієм, посієм,<br />
Зеленую руту, жовтий цвіт Посієм!</em><br />
<em>А ми рутоньку пополем, пополем!</em><br />
<em>Зеленую руту, жовтий цвіт Пополем!</em><br />
<em>А ми рутоньку нарвемо, нарвемо!</em><br />
<em>Зеленую руту, жовтий цвіт Нарвемо!</em><br />
<em>А ми віночки сплетемо, сплетемо!</em><br />
<em>Зеленую руту, жовтий цвіт Сплетемо!</em><br />
<em>А ми дівочок вберемо, вберемо!</em><br />
<em>Зеленую руту, жовтий цвіт Вберемо!</em></p>

<p><strong>Проти Івана сонце іграло</strong></p>

<p><em>Проти Івана сонце іграло,</em></p>

<p><em>П р и с п і в:<br />
Ой рано, на Івана.<br />
(повторюється після кожного рядка)</em></p>

<p><em>А де ж воно ночувало?<br />
Ночувало у Івана.<br />
А що ж воно вечеряло?<br />
Вечеряло варенички,</em><br />
<em>Варенички з цибулею,<br />
З цибулею, з чорним маком,</em><br />
<em>З чорним маком, з пастернаком,<br />
І з юшкою, з петрушкою.</em></p>

<p><strong>Наша Маринка-купалочка</strong></p>

<p><em>Наша Маринка-купалочка</em><br />
<em>Посеред моря купалась, (2)<br />
На бережку білилась,&nbsp;&nbsp;&nbsp;&nbsp; (2)<br />
Вийшла на улицю, хвалилась:<br />
У мене личко як яблучко,&nbsp;&nbsp; (2)<br />
У мене брови чорнесенькі, (2)<br />
Зовсім я дівка складнесенька.</em></p>

<p><strong>Коло Мареноньки ходили дівоньки</strong></p>

<p><em>Коло Мареноньки ходили дівоньки,<br />
Стороною дощик іде, стороною.<br />
Що на морі хвиля, а в долині роса,<br />
Стороною дощик іде, стороною.<br />
Над нашою рожею червоною.</em></p>

<h3>Жниварські пісні</h3>

<p><strong>Жнива</strong> &mdash; підсумок, реалізація усіх сподівань і зусиль хлібороба. &laquo;Хліб &mdash; усьому голова&raquo;. У всьому слов&rsquo;янському світі до початку жнив готувалися, як до великого урочистого свята і водночас до тяжкої відповідальної роботи, коли доводилось трудитися від зорі до зорі, незважаючи на спеку й спрагу. У перший день жнив урочисто вирушали до схід сонця на поле, вдягнені у чистий одяг; починала першу зачинку найкраща жниця, сніп з першого ужинку &mdash; &laquo;воєвода&raquo; &mdash; встановлювався на покуті.</p>

<p>Пісні, виконувані під час жнив, відбивали основні періоди праці й обрядів із нею пов&rsquo;язаних. Їх можна поділити на три групи. Перша група &mdash; зажинкові пісні &mdash; ті, що величають вправних жниць, перший сніп, бажають починати роботу в добрий час, пророкують добрий врожай, аби кіп було стільки, що &laquo;сивий соколойко&raquo;, ставши на поміч при складанні кіп, не спроможний їх усі зложити, &laquo;зозулька ж кує &mdash; копійки рахує &mdash; не злічить&raquo;. Друга група &mdash; це власне жниварські пісні, в яких величальні мотиви відступають, а звучать скарги на тяжкий труд, на втому, на господарів, котрі до ночі тримають голодних наймитів-женців на полі. Тут спостерігається невластиве для інших видів обрядової поезії зіткнення поетичного замилування природою і суворого реалізму праці. Третю групу жниварських пісень складають пісні обжинкові, у яких знову переважають нотки бадьорості, оптимізму, задоволення з того, що вдалося завершити найтяжчий етап хліборобського року, який недарма у росіян зветься &laquo;страдою&raquo;. Але от усе лихе вже позаду, дожинається останній сніп, його замаюють червоною стрічкою і з піснями несуть додому (якщо жито свого наділу) або тому господареві, який наймав женців. Цей сніп &mdash; &laquo;дід&raquo;, або &laquo;осталець&raquo; &mdash; має символізувати достаток, запоруку нового гарного врожаю, бо ж вилущене з нього зерно першим ляже в землю під час нового осіннього посіву.</p>

<p>На вижатому полі женці залишали кілька стеблин &mdash; &laquo;бороду&raquo;, зерно з них витрушували у розпушену серпами землю &mdash; на майбутній врожай. Біля &laquo;бороди&raquo;, начебто дякуючи ниві, клали хлібину і воду, лягали і качались по ниві, щоб повернути собі вироблену силу (відгуки стародавніх вірувань про живодайну силу землі). З останнього вижатого збіжжя, прикрашеного калиною і волошками, робили ще й вінок, який символізував завершення праці,&mdash; його несла в село найкраща жниця. У піснях величалися роботящі руки, знову звучали піднесені, урочисті, повні високої поезії порівняння &mdash; віночок як сонце, як золото, звитий із перлів, він світить, як зірка; женці нагадували господарям про почастунок &mdash; вони заробили його тяжкою працею і тепер чекали віддяки.</p>

<p><strong>Говорила нивка</strong></p>

<p><em>Говорила нивка,<br />
Щоб не боліла спинка.</em><br />
<em>Ні спина, ні голова,</em><br />
<em>Щоб була ціле літо здорова.</em></p>

<p><em>Ой жнися, загоне, жнися,<br />
На мене не дивися,<br />
Бо я женчик маленький,<br />
А в мене серпик тупенький.</em></p>

<p><strong>Жали женчики, жали</strong></p>

<p><em>Жали женчики, жали,<br />
Серпики поламали,</em><br />
<em>Серпики золотії,</em><br />
<em>Женчики молодії.</em></p>

<p><strong>Там у полі криниченька</strong></p>

<p><em>Там у полі криниченька,<br />
Навколо пшениченька.</em><br />
<em>Там женчики жали,</em><br />
<em>Золоті серпи мали,</em><br />
<em>Срібнії юрочки,<br />
Що в&rsquo;язали снопочки.</em></p>

<p><em>Добрії були женці &mdash;<br />
Дівчата й молодиці.<br />
Дівчата &mdash; косаті,<br />
А хлопці &mdash; вусаті,<br />
Молодиці &mdash; білолиці.</em></p>

<h3>Легенда про Cвятого Миколая</h3>

<p>Записана така легенда про святого Миколая: &laquo;Святий Микола Чудотворець на небі не сидить, а тут, на землі, людям помагає. Не те, що Касян &mdash; за панича убрався і до Бога пішов жалітися на людей: &ldquo;Вони,&mdash; каже,&mdash; Миколу шанують, почитають, на його честь церкви будують, а мене й не згадують!&rdquo;</p>

<p>Бог вислухав Касяна та й каже до янголів: &ldquo;Покличте мені святого Миколу. Скажіть, щоб зараз прийшов!&rdquo;</p>

<p>&mdash; Нема його на небі! &mdash; кажуть янголи.</p>

<p>&mdash; А де ж він?</p>

<p>&mdash; Пішов на Чорне море людей рятувати!</p>

<p>&mdash; Почекай,&mdash; каже Бог до Касяна,&mdash; Микола прийде, тоді поговоримо!</p>

<p>За якийсь час Бог знову посилає янголів за святим Миколою.</p>

<p>&mdash; Нема його,&mdash; кажуть янголи,&mdash; на землі людей від пожежі рятує!</p>

<p>Втретє посилає Бог янголів за святим Миколою.</p>

<p>&mdash; Нема його,&mdash; кажуть янголи,&mdash; він кайдани розбиває, козаків із турецької неволі визволяє!</p>

<p>Аж за четвертим разом з&rsquo;явився святий Микола перед Богом: в старій свиті, мотузком підперезаний, чоботи в болоті і руки в землі.</p>

<p>&mdash; Де ти був? &mdash; спитав Бог, а святий Микола йому відповідає:</p>

<p>&mdash; Помагав мужикові воза з багна витягнути!</p>

<p>&mdash; Ось бач,&mdash; каже Бог до Касяна,&mdash; за що його люди шанують? Він на небі не сидить, на землі діло робить, а ти паном одягнувся і тут, на небі, кутки обтираєш. Іди геть від мене!.. Будуть тебе люди боятись, але не будуть шанувати&raquo;.</p>

<p>З інших народних оповідань виходить, що святий Миколай-Чудотворець опікується не тільки людьми, а й диким звіром.</p>

<p>&laquo;Один чоловік їхав лісом, і захопила його ніч. Мусив ночувати. Впріг він воли, дав сіна. Коли дивиться: недалечко від нього на пустирі звіряче збіговисько. Злякався чоловік. Таке назбігалося &mdash; страх глянути! Сидить заєць поруч із вовком і не боїться його. &laquo;Що за дивовижа&raquo; &mdash; думає собі чоловік. А коли йому вже від серця відлягло, він пильніше придивився і побачив: сидить поміж тією звіриною святий Микола &mdash; старий сивий чоловік. Сидить і щось тим звірам розказує, а вони слухають, розвісивши вуха&raquo;.</p>

<h2>Коментарі</h2>

<p>У русальнiй пiснi <em>&laquo;<strong>У ржi, на межi, на кривiй березi...</strong>&raquo;</em> вiдображенi давнi вiрування людей у мiфiчних iстот, наприклад, русалок, якi бувають не пише рiчковi, а й польовi. Заздрячи гарному вишитому одяговi дiвчат, русалка просить у них сорочку. Можливо, хоче розмовою заманити необережних i залоскотати. Складається враження, що вона сама не щасна й страждає вiд цього.</p>

<p><em>&laquo;<strong>Ой біжить, біжить мала дівчина</strong></em><em>&raquo;.</em> Молодим дiвчатам i хлопцям ходити бiля рiчки самим небезпечно, особливо в русальний тиждень, адже може зустрiтися русалка. Так трапилося з малою дiвчиною. Як це часто буває у казках, &iuml;й загадали три загадки. Геро&iuml;ня народно&iuml; пiснi &iuml;х не вiдгадала, не виявила кмiтливостi, тому русалка &laquo;панночку залоскотала&raquo;. Щоб такого не трапилося, люди носили обереги, наприклад, часник, якого русалки бояться.</p>

<p><em>&laquo;</em><em><strong>Проведу я русалочки до бору</strong>&raquo;</em> . Iз &laquo;нечистою силою&raquo; треба вмiти поводитися, тодi вона не зашкодить. У народнiй русальнiй пiснi до русалок виявляють повагу &mdash; проводжають до бору, щоб не ламали житечка, не лякали дiвчаток, бо жито саме наливається, а дiвчата зростають, набираються краси й сили.</p>

<p>На свято<strong> Iвана Купала</strong> (з <em>6</em> на <em>7 липня</em>) був традицiйним обряд пускання вiнкiв на воду. Дiвчата таким чином ворожили, чи вийдуть цього року замiж, як складеться &iuml;хня доля в подальшому. В який бiк попливе вiночок &mdash; там i милий живе. Вiнок складався з певних квiтiв, мав символiчне значення, як оберiг. Проходили купальсько&iuml; ночi люди очищення вогнем та водою.</p>

<p><em>&laquo;</em><em><strong>Заплету віночок</strong>&raquo;</em><em>. </em>На свято<strong> Івана Купала</strong> (з <em>6</em> на <em>7 липня</em>) був традиційним обряд пускання вінків на воду. Дівчата таким чином ворожили, чи вийдуть цього року заміж, як складеться їхня доля в подальшому. В який бік попливе віночок &mdash; там і милий живе. Вінок складався з певних квітів, мав символічне значення, як оберіг.</p>

<p><em>&laquo;</em><em><strong>Ой вінку, мій вінку</strong>&raquo;. </em>Плетіння вінків для дівчат у давнину було цілою наукою. Обов&#39;язково впліталися вічнозелений барвінок, пахуча м&#39;ята &mdash; символи молодості, здоров&#39;я. Для свого милого дівчина прагне вдягтися якнайкраще &mdash;&quot;золотом взолотити&quot;, шовком обвити свій віночок.&nbsp;</p>

<p><em>&laquo;</em><em><strong>Купайло, Купайло</strong>&raquo;</em><em>.</em> У пісні прославляється міфічна істота дохристиянських часів &mdash; <strong>Купайло</strong> &mdash; символ літа, розквіту природи. Купальська народно-обрядова пісня побудована у формі трохи задерикуватого діалогу з використанням традиційних художніх засобів народної пісні &mdash; повторів, зменшувально-пестливих слів.&nbsp;</p>

<p>&bull; <strong>Коли виконувалась ця пісня?</strong><br />
(6 липня парубки збирали хмиз для купальського вогнища. Зладнавши спеціальний, сплетений із соломи, рогози чи дубців козубок, тягли його селом, і кожен господар мав подарувати на розпал будь-яку вийшлу з ужитку річ чи пару ломачин, старі дерев&#39;яні відра, кошелі, граблі чи лопати. Хлопці тягли все це &laquo;добро&raquo; на леваду й співали &nbsp;цю пісню).</p>

<p>&bull; <strong>Хто такий Купайло?</strong> (Спільної думки&nbsp; щодо цього немає. Одні вчені схиляються до того, що в праобразі Купайла маємо дажбозького бога зелених плодів, котрому приносили в жертву хліб. Інші називають його богом шлюбу. Але повністю погодитися з цим не можна: Купайло, як і Марену, на святі топлять у воді або спалюють. Але це не зовсім узгоджується з віруванням, оскільки боги завжди безсмертні).</p>

<p>&bull; <strong>Опишіть опудало Купайла</strong> (Виготовляли його хлопці або дівчата (залежно від місцевості). Воно нагадувало високу &mdash; у зріст людини &mdash; солом&rsquo;яну ляльку. Для цього робили тичку з перекладиною й обкручували її кулем. Поверх одягали штани, сорочку, бриля, до рук прикріплювали батога або кия, голову прикрашали вусами чи бородою. Нерідко, щоб опудалові надати виразнішої форми, голову виліплювали з білої глини й засушували на сонці. Замість очей вставляли чорні вуглини, а щоки розфарбовували яскраво-рожевими барвниками).</p>

<p><em>&laquo;<strong>Маяло житечко, маяло</strong>&raquo;. </em>Збирання врожаю, жнива &mdash; це вінець праці хлібороба, його надій та сподівань. Тому ця праця, хоч і була важкою, усе ж вважайся святом, супроводжувалася піснями. Коли поверталися додому, кращій жниці одягали на голову вінок із колосся, прикрашений квітами. Перший сніп (або останній) урочисто несли додому, ставили на покуті й тримали до Різдва. Хліб &mdash; невід&#39;ємна частина людського життя, тому до нього ставляться з великою пошаною, і в обжинковій пісні &quot;<em>Маяло житечко, маяло...</em>&quot; жито виступає як дійова особа.&nbsp;</p>

<p><em>&laquo;<strong>Там у полі криниченька</strong>&raquo;. </em>Люди, які плекають, вирощують хліб, мають золоті руки та золоте серце. Тому народна пісня наділяє женчиків навіть золотими серпами, срібним приладдям для в&#39;язання снопів &mdash; юрочками. Красиві люди в праці, і як зовнішня традиційна ознака дівочої краси &mdash; гарні коси, а чоловічої &mdash; вуса. Молодиці ж &quot;білолиці&quot;, хоча, можливо, це є перебільшенням. Адже цілий день на спеці, в тяжкій праці навряд чи зможеш зберегти свіжим своє &quot;біле личенько&quot;. А народна любов, вилита в пісні, помічає лише красиве.&nbsp;</p>

<p><em>&laquo;<strong>Ой, хто, хто Миколая любить</strong>&raquo;.</em> День <strong>Святого Миколая</strong> (<em>19 грудня</em>) відзначався нашими предками як одне з найбільших свят. Святий Миколай приносив чемним дітками подарунки, а неслухняним &mdash; різки. До нього зверталися як до свого заступника, помічника. У пісні &quot;<em>Ой хто, хто Миколая любить</em>&quot; люди звертаються з проханням допомогти рідній Україні, своїй батьків-піднятися з руїн, відродитися й розквітнути &mdash; тоді будуть щасливі й вони.&nbsp;</p>

<p><em>&laquo;<strong>Засівна</strong>&raquo;. </em>Рано-вранці <em>14 січня</em> на свято <strong>Василя</strong> (або <strong>Новий рік за старим стилем</strong>) хлопчики, хлопці, молоді здорові чоловіки ходили до родичів, сусідів, знайомих, вітали зі святом, бажали всіляких гараздів, радості, здоров&#39;я і засівали різним зерном &mdash; на щастя, на майбутній багатий урожай, на добрий приплід худоби. Саме від цього залежав добробут селянської родини. Тому й бажали, щоб часник був як бик, а капуста &mdash; головчата і т. ін., щоб водилися пернаті. Але найбільше багатство сім&#39;ї &mdash; це, звичайно, діти. Через те бажали багато дітей, з яких була б велика втіха. Бажали господарям також довгого віку на радість усій родині.&nbsp;</p>

<p><em>&laquo;<strong>Нова радість стала</strong>&raquo;. </em>Колядка &quot;<em>Нова радість стала</em>&quot; прославляє народження Христа, підкреслює його близькість до людей: &quot;як чоловік пеленами, убого повився&quot;. На честь цієї події сіяє зоря, ангели провіщають мир і щастя, а за ними й колядники просять Царя Небесного, щоб він дарував щастя й радість господарям, до оселі котрих вони заїли.&nbsp;</p>

<p><em>&laquo;<strong>Добрий вечір тобі, пане господарю</strong>&raquo;. </em><strong>Різдво</strong> &mdash; світле свято. Такі ж гарні й пісні, що співалися в цей час. славили народження Сина Божого. У пісні &quot;<em>Добрий вечір</em>&quot; згадується про &quot;три празники&quot; &mdash; Різдво, Святого Василя та Водохреща &mdash; найвизначніші дати християнського календаря. Характерні для фольклору трикратні повтори, звертання, вигуки роблять твір мелодійним, емоційно багатим. Пісня підтримує надію на щастя людей і їхню добру долю, запорукою якої є народження Христа.&nbsp;</p>

<p><em>&laquo;<strong>Щедрик, щедрик, щедрівочка</strong></em><em>&raquo;. </em>Календарно-обрядова пісня &quot;<em>Щедрик, щедрик щедрівочка</em>&quot; відноситься до народної поезії зимового циклу. Звідки ж узялася тут &quot;ластівочка&quot;, чому прилетіла серед зими? А відповідь проста: ця пісня прийшла до нас із глибини віків, коли рік починався навесні. От і прилетіли птахи, а в кошарах з&#39;являється поповнення - радість та прибуток для господарів.&nbsp;</p>

<p><em>&laquo;<strong>Ой весна, весна, днем красна</strong>&raquo;. </em>Веснянка &quot;<em>Ой весна, весна &mdash; днем красна...</em>&quot; побудована у традиційній формі запитання &mdash; відповіді, кожна строфа повторюється. Весна &mdash; пора пробудження, оновлення, для кожного вони має свої подарунки &mdash; і дідам та бабам, і малим дітям, і дівчаткам та хлопчикам-пастушкам. Весна &quot;красна&quot; &mdash; тобто красива. Навесні народжується худоба &mdash; телятка, ягнятка, козенятка, виводяться домашні птахи. І це дуже важливо для селянського добробуту. Тому й славить народна пісня весну за її дарунки.&nbsp;</p>

<p><em>&laquo;<strong>Ой кувала зозуленька</strong>&raquo;. </em>Зозулю в народі вважали віщим птахом, із її особливим співом &mdash;&quot;куванням&quot; &mdash; пов&#39;язано багато прикмет. Наприклад, бажано, коли перший раз почуєш цього птаха, дістати й кинути їй копійки, щоб мати упродовж року гроші. І не дуже добре, коли грошей у кишені не виявлялося. Як правило, рахували, скільки разів зозуля закує, щоб знати, скільки років проживеш. Пісня має всі ознаки фольклорного твору &mdash; повтори, звертання, перелічення. За настроєм вона трохи сумна, бо виражає сумнів, чи доведеться ще наступного року почути зозулине кування.&nbsp;</p>

<p><em>&laquo;<strong>А в кривого танця</strong>&raquo;. </em>Часто весняні пісні супроводжувалися танцями в гаях, на луках &mdash; серед природи. Один із найпопулярніших &mdash; &quot;кривий танець&quot;, який існує разом із піснею у багатьох варіантах. У веснянці йдеться про традиційне змагання &mdash; &quot;переспівування&quot; між парубками та дівчатами. Дівчата підсміюються над парубочими &quot;ножищами&quot; та &quot;постолищами&quot; й хизуються своїми &quot;маленькими ноженьками&quot; в червоних чобітках із золотими підківками. Це, звичайно, поетичне перебільшення, осяяне радістю весни, радістю життя.&nbsp;</p>

<p><em>&laquo;<strong>Ой ти, коте, коточок</strong>&raquo;. </em>Найдорожче для матері &mdash; її дитина. Тому вона дбає про неї від народження, колише безсонними ночами, мріє про щасливу для неї долю і закликає ту долю своїми колисковими піснями. Колискові побудовані так, що вони справді приколисують, заспокоюють дитину, називаючи близькі й зрозумілі поняття &mdash; пухнастого грайливого котика, гарну квіточку, красивий віночок, у який вплітали як символи здоров&#39;я та довголіття хрещатий барвінок, руту, м&#39;яту, васильки. Кажуть, що діти уві сні ростуть. Тож матері й бажають, щоб росли здоровими, розумними, вчилися швидше ходити й говорити. Любов матері до дитини. Лагідність передаються багатьма зменшувально-пестливими словами.&nbsp;</p>

<p><em>&laquo;<strong>Ой ну люлі, дитя, спать</strong>&raquo;. </em>Колискова пісня &quot;<em>Ой ну, люлі, дитя, спать!</em>&quot; передає почуття матері, яка ладна небо прихилити для своєї дитини, вижати три чарівні квітки, що принесли б добрий сон дитині на здоров&#39;я, щасливу долю. І щоб сама дитина була, як квіточка.</p>


        </div>

    </body>
</html>
