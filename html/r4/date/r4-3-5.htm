<!DOCTYPE html>
<html class="no-js">
    <head>
        <meta charset="utf-8">
        <meta http-equiv="X-UA-Compatible" content="IE=edge,chrome=1">
        <title>Леся Воронина</title>
        <meta name="description" content="">
        <meta name="viewport" content="user-scalable=no, width=device-width, initial-scale=1, maximum-scale=1">

        <link href='//fonts.googleapis.com/css?family=Open+Sans:400,400italic,700,700italic|Forum&subset=latin,cyrillic-ext,cyrillic' rel='stylesheet' type='text/css'>

        <link rel="stylesheet" href="/ukrlit.github.io/html/css/textstyle.css">
        
    </head>
    <body>
        <div class="textwrap">

<h2>ТАЄМНЕ ТОВАРИСТВО БОЯГУЗІВ,<br />
АБО ЗАСІБ ВІД ПЕРЕЛЯКУ #9</h2>

<p><em>(СКОРОЧЕНО)</em></p>

<h3>Розділ 1</h3>

<p><strong>Кактус показує колючки</strong></p>

<img src="/ukrlit.github.io/html/r4/date/date_r4_3_5/pic_1.jpg" alt="" class="img-thumbnail img-left"><p>Я обережно визирнув з-за рогу будинку й одра&shy;зу ж відсахнувся: біля мого під&#39;їзду стояв Кактус. На жаль, з Кактусом, якого насправді звуть Сашко Смик, я знайомий майже від народження &mdash; ми живемо у сусідніх квартирах. Мама каже, що би&shy;тися ми з ним почали ще лежачи у візочках. Досить було залишити наші колясочки поруч, як ми від&shy;разу ж намагалися видерти одне в одного іграшки й билися пляшечками з молочною сумішшю. Не знаю, з чого по&shy;чалася наша ворожнеча, але скільки себе пам&#39;ятаю, кожна наша зустріч за&shy;кінчувалася якщо не бійкою, то штурха&shy;нами.</p>

<p>Я до цього дав&shy;но звик і ставився просто, &mdash; як до неминучого лиха. Ми з Сашком зав&shy;жди були однакові на зріст і сили в нас були рівні. Але піс&shy;ля літніх канікул я побачив Кактуса й просто остовпів. Розумієте, раніше Сашко був невеличкий і худий, волосся в нього стирчало на всі боки, як колючки в как&shy;туса &mdash; через це його так і прозвали: Кактусом. А тепер він став схожий на гібрид жирафи з орангу&shy;тангом. Тобто виріс одразу на дві голови й накачав м&#39;язи, як у Шварценеґґера! І перша ж наша сутичка скінчилася тим, що я зрозумів: ось що відчувають альпіністи, потрапивши під гірську лавину!</p>

<p>Після цього я почав виходити з дому, як шпигу&shy;ни у старих фільмах: полохливо озираючись, а по&shy;тім біг до школи прохідними дворами. А коли все ж стикався десь із Сашком ніс до носа, то просто тікав, як звичайний боягуз. А Кактус реготав мені в спину і кричав, копіюючи Карабаса Барабаса із фільму &quot;Пригоди Буратіно&quot;:</p>

<p>&mdash; Підійди-но до мене, дитинко! Зараз як дам бо&shy;ляче!</p>

<p>Ось і зараз Кактус мене помітив, ошкірився і почав підманювати пальцем. При цьому він ще й приказував:</p>

<p>&mdash; Киць-киць, не бійся, я тебе трохи поб&#39;ю, по-сусідськи, &mdash; і було видно, що зайти до під&#39;їзду мені так і не пощастить.</p>

<p>Я відчув, що втягаю голову в плечі, як черепаха, яка помітила небезпеку й намагається сховатися у панцир, і щодуху побіг геть, подалі від Сашка і від його нахабного переможного реготу. По ногах мене бив футляр від скрипки: я саме повертався з уроку музики і це, здається, смішило Сашка найдужче. Адже він дражнив мене Поганським Паганіні ще відтоді, як уперше побачив зі скрип&shy;кою. Хоча справжнє моє ім&#39;я Клим Джура.</p>

<p>Серце в мене калатало, як скажене, я задихався і відчував, що Кактус ось-ось схопить мене за шкір&shy;ки й почне лупцювати, але тут сталося щось див&shy;не і незрозуміле: люк, на який я наступив, раптом почав м&#39;яко вгинатися під моїми ногами, і я шке&shy;реберть полетів у чорну прірву.</p>

<h3>Розділ 2</h3>

<p><strong>Я стаю піддослідним кроликом</strong></p>

<p>Спершу я почув звук. Він долинав звідкись із далеку і був схожий на дзижчання бджоли. Навколо панувала темрява, і хоч як я вдивлявся туди, звід&shy;ки почув оте тихе дзижчання, не побачив нічого. Я почав навпомацки просуватися вперед, все ще не розуміючи, що сталося, &mdash; адже останнє, що я пам&#39;ятав, було падіння. І ще &mdash; я зовсім не зля&shy;кався. Почувався так, ніби дивлюсь кіно, а все, що зі мною відбувається, це якась комп&#39;ютерна гра. Варто натиснути на кнопку &mdash; і все закінчиться.</p>

<p>Світло спалахнуло зненацька і засліпило мене. Виявляється, я стояв посеред великої абсолютно порожньої зали. Стіни були глухі, без жодного ві&shy;кна, а підлога під моїми ногами злегка вібрувала. Я підійшов до найближчої стіни, торкнувся до неї, і в ту ж мить під моїми пальцями з&#39;явився неве&shy;личкий отвір. Звідти, немов на пружині, вискочи&shy;ла таця, на якій лежало кілька бутербродів і сто&shy;яла склянка томатного соку.</p>

<p>&quot;Дивно, звідки вони знають, що я люблю томат&shy;ний сік і бутерброди з лікарською ковбасою?&quot; &mdash; подумай я і відчув, що й справді страшенно зго&shy;лодній.</p>

<p>Щойно я взяв бутерброд і підніс його до рота, як звідкись ізгори почувся механічний голос:</p>

<p>&mdash; Смачного, шановний Климе Миколайовичу! Раді вітати вас у секретній лабораторії ТТБ.</p>

<p>&mdash; А що це таке &mdash; ТТБ? &mdash; запитав я, швидко до&shy;жовуючи бутерброд.</p>

<p>&mdash; ТТБ &mdash; це Таємне Товариство Боягузів, &mdash; чіт&shy;ко відповів механічний голос. &mdash; А тепер прошу сідати.</p>

<p>Я відчув, що підлога під ногами сколихнулася, з неї ніби виросло м&#39;яко крісло. Я зручно вмостився на ньому й приготувався до нових несподіванок. Та все ж, коли стіна переді мною розсунулася й пе&shy;ретворилася на велетенський екран, я здригнувся. І навіть не через ці миттєві перетворення. На гі&shy;гантському екрані я побачив вулицю, по якій що&shy;духу мчала якась зіщулена перелякана істота. І раптом я впізнав себе: та це ж моя вулиця, по якій я тікаю від Кактуса, і це мене б&#39;є по ногах скрипка, яку я стискаю в руці.</p>

<p>Стало так соромно, що я відчув, як палають мої щоки. І сльози набігли на очі. Хто вони, ці люди, що так підступно підглядали за мною? Яке вони ма&shy;ють право? Я вже хотів схопитися з крісла й спро&shy;бувати знайти вихід з цього дивного приміщення, але тут згори знову пролунав голос. Цього разу не механічний, а цілком живий. Було чутно, що жін&shy;ка, яка зверталася до мене, ледь усміхається:</p>

<p>&mdash; Не поспішай, ми відпустимо тебе, як тільки ти цього схочеш. Але у нас є пропозиція. Хочеш взяти участь у таємному експерименті?</p>

<p>&mdash; В якому експерименті? &mdash; обурено вигукнув я. Я навіть не знаю, хто ви. І чому ви за мною спостерігали? І як я опинився у вашій таємній ла&shy;бораторії?</p>

<p>&mdash; Перш ніж я відповім, ти маєш пообіцяти, що збережеш у таємниці все, про що дізнаєшся.</p>

<p>&mdash; І ви не боїтеся, що я вас обдурю?</p>

<p>&mdash; Ні, &mdash; спокійно відповіла жінка, &mdash; нам досить твого слова.</p>

<p>&mdash; Ну що ж &ndash; обіцяю, &mdash; легко згодився я, але при цьому на всяк випадок непомітно схрестив безіменний і середній пальці. Адже кожному дурневі відомо, що коли так схрещують пальці, жодна клятва не має сили.</p>

<p>&mdash; Ми винайшли засіб від страху. Ти маєш стати першою людиною, на якій ми хочемо його випробувати. Але, повторюю, ти можеш відмовитися. Тільки зробити це треба зараз. Давши згоду, ти вже не зможеш стати таким, як раніше. Вирішуй!</p>

<p>Так само тримаючи схрещеними пальці, я кив&shy;нув і впевнено сказав:</p>

<p>&mdash; Я згоден!</p>

<p>Звичайно, тоді я собі не міг уявити, до яких не&shy;ймовірних наслідків призведе ота моя необачна згода!</p>

<h3>Розділ З</h3>

<p><strong>Знайомство з Жуком та </strong><strong>Зайцем</strong></p>

<p>Я стояв посеред вулиці і мружився від сонця, що світило мені прямісінько в очі. Розгублено озира&shy;ючись на всі боки, я намагався зрозуміти, де опи&shy;нився. Вулиця була зовсім незнайома... Повз мене проходили заклопотані люди, часом із подивом позираючи па мене. Один дядечко навіть спинив&shy;ся і запитав:</p>

<p>&mdash; Хлопчику, що з тобою? Тобі допомогти?</p>

<p>Та я заперечливо похитав головою і оглянув себе.</p>

<p>Вигляд у мене і справді був досить дурнуватий: волосся скуйовджене, сорочка розхристана, джин&shy;си в якихось іржавих плямах. Ніби мене спершу всмоктав якийсь гігантський пилосос, а тоді ви&shy;плюнув бозна-де. І що найдивніше &mdash; в руках я й досі судомно стискав обшарпа&shy;ний футляр зі своєю нещасною скрипочкою.</p>

<p>Я навмання побрів вулицею, намагаючись знайти дорогу додому. Хай ця чортівня вре&shy;шті скінчиться. Може, просто хтось вирішив пожартувати зі мною? Може, це чергова серія &quot;Прихованої камери&quot; і зараз звідкись із-за рогу ви&shy;скочить дядько і з ідіотським реготом повідомить:</p>

<p>&mdash; Увага, усміхніться, вас знімають прихованою ка&shy;мерою!</p>

<p>Але враз я відчув, що якась не&shy;видима сила не дає мені відхилитися від наперед визначеного шляху. Мене ніби в спину хтось під&shy;штовхував. Спершу я намагався пручатися, а коли зрозумів, що все одно нічого не вийде, махнув ру&shy;кою і пішов туди, куди мене спрямовували.</p>

<p>Врешті я опинився біля старого будинку з іржа&shy;вою залізною брамою, на якій висів великий ста&shy;ровинний замок. З цікавості я легенько поторсав маленькі ворітця, що, здавалося, вросли в іржаві петлі, і вони легко відчинилися. Ледве я ступив крізь хвіртку, ворота за мною заклацнулися, і я зрозумів, що знову опинився у пастці.</p>

<p>Серце в мене закалатало так голосно, що навіть вуха позакладало від цього стукоту. Але я щосили стиснув пальці в кулаки і ступив уперед.</p>

<p>&mdash; Ну от ти й на місці, &mdash; почув я вже знайомий жіночий голос: той, що приймав мене до ТТБ &mdash; Таємного Товариства Боягузів. &mdash; Саме час розпо&shy;чинати наш експеримент. Так, як ми з тобою до&shy;мовлялися.</p>

<p>Навпроти мене стояла молода білява жінка, об&shy;личчя якої здалося мені страшенно знайомим, але звідки я її знаю, я ніяк не міг згадати. Так буває, коли прокидаєшся і марно хочеш пригадати свій сон, у якому щойно стрибав з найкрутіших скель і перемагав озброєних до зубів бандитів.</p>

<p>&mdash; Отак зразу? &mdash; хрипко запитав я, ніби намага&shy;ючись виторгувати ще кілька хвилин на роздуми.</p>

<p>Але жінка вмить відчула моє вагання і вже зовсім по-іншому, жорстко і суворо, наказала:</p>

<p>&mdash; Заходь у сад і починай тренуватися!</p>

<p>Я зробив ще кілька непевних кроків і інстинктивно відсахнувся. Повз моє вухо зі свистом пролетіла гострозуба металева зірочка і вп&#39;ялася у стовбур старої яблуні.</p>

<p>&mdash; Нічого собі тренування! &mdash; обурено вигукнув я і озирнувся на біляву жінку, та поруч зі мною вже нікого не було.</p>

<p>Натомість звідкись із гущавини старого садка почуйся пронизливий крик, і з кущів викотився живий клубок. Двоє хлопців, приблизно мого віку, гамселили один одного руками і ногами, вигукую&shy;чи тоді ще незрозумілі мені слова:</p>

<p>&mdash; Засіб від переляку номер один!</p>

<p>&mdash; Засіб від переляку номер сім!</p>

<p>&mdash; Засіб від переляку номер чотири!</p>

<p>Я з острахом відступив від явно божевільних хлопців, але в цю мить вони, ніби нічого не ста&shy;лося, розчепили руки й ноги. Підвелися й почали обтрушуватися від прилиплих до одягу листків та гілочок. Один із хлопців, кругловидий, зі сміш&shy;ними довгими, мов у зайця, передніми зубами, усміхнувся і сказав:</p>

<p>&mdash; Привіт, Музиканте!</p>

<p>А другий, чорнявий, з чорними як смола очима й густими насупленими бровами, похмуро бов&shy;кнув:</p>

<p>&mdash; Ходімо готуватися до вечірньої операції. Ти й так затримався!</p>

<h3>Розділ 4</h3>

<p><strong>Підготовка до секретної операції</strong></p>

<p>Я слухняно, мов механічна лялька,пішов за хлоп&shy;цями, так, ніби ми й справді давно були знайомі й домовлялися про якусь операцію. Головне, що рап&shy;том я помітив &mdash; противний липкий страх кудись зник. Навпаки, мене охопили цікавість і бажання приєднатися до Зайця й Жука &mdash; так я подумки прозвав своїх нових знайомих. Найдивнішим було те, що я вгадав: згодом виявилося, що у хлоп&shy;ців були саме такі прізвиська.</p>

<p>Продершись крізь переплетені гілки старих яблунь, ми вийшли на круглий піщаний майдан&shy;чик, посеред якого стояв звичайнісінький дерев&#39;я&shy;ний грибок. Такі грибки можна побачити на будь-якому дитячому майданчику чи на пляжі. Жук і Заєць сіли під дашком дерев&#39;яного мухомора, а я стояв перед ними, мов на іспиті.</p>

<p>Чорнявий підняв руку, вхопився за дошку на дашку грибка, і раптом ця дошка почала розтяга&shy;тися й перетворилася на сувій тоненького, згор&shy;нутого трубочкою паперу. Жук розгорнув його на колінах. Пильно придивився до якихось позначок на папері, поводив пальцем по чітко намальованій схемі й сказав:</p>

<p>&mdash; Сьогодні рівно о 21-й ти стоятимеш під цим банком. Одягни щось діряве й бруд&shy;не. Гратимеш жалісну пісеньку про байбачка. А ми співатимемо.</p>

<p>І раптом Жук затягнув тоненьким жалісним го&shy;лосом, йому басовито підспівував Заєць:</p>

<p>По світу я попобродив,<br />
І байбачок зі мною.<br />
Побачив я чимало див,<br />
І байбачок зі мною.</p>

<p>І мій завжди, і мій завжди,<br />
Мій байбачок зі мною,<br />
І мій завжди, і мій завжди,<br />
Мій байбачок зі мною.</p>

<p>Людей чимало на землі,<br />
І байбачок зі мною,<br />
Бувають добрі, більше злі,<br />
І байбачок зі мною.</p>

<p>Співаю різні я пісні,<br />
І байбачок зі мною,<br />
Бува веселі, більш сумні,<br />
І байбачок зі мною.</p>

<p>За це в дарунок хліба шмат,<br />
І байбачок зі мною,<br />
І тим я сит, і тим я рад,<br />
І байбачок зі мною.</p>

<p>Все в світі крам -<br />
Купи-продам,<br />
Мій байбачок зі мною,<br />
За гроші ж душу не віддам,<br />
І байбачок зі мною.</p>

<p>&mdash; З байбачком ми тебе познайомимо при зустрі&shy;чі! Він уже спеціально видресируваний &mdash; вміє ви&shy;тягати папірці з віщуваннями. А тепер біжи додо&shy;му й готуйся. Спізнюватися не можна!</p>

<p>Не встиг я нічого сказати, як вже стояв за за&shy;лізною брамою, на якій знову висів іржавий замок. В руках у мене, крім футляра зі скрипкою, з&#39;явив&shy;ся зіжмаканий папірець, на якому було написа&shy;но адресу, намальовано чіткий план-схему й сло&shy;ва пісні про байбачка. Все відбулося так швидко, що я не встиг розпитати у своїх нових знайомих, що ж має відбутися ввечері. Що це за таємна опе&shy;рація і навіщо я маю перевдягатися у лахи й грати на центральній площі міста жалісну пісеньку про байбачка?</p>

<h3>Розділ 5</h3>

<p><strong>Чи можна порушувати клятву?</strong></p>

<p>Я сидів у своїй кімнаті і, мов загіпнотизований кролик, дивився на секундну стрілку годинника. Зараз наш настінний годинник нагадував мені велетенського хижого удава, що заковтує секун&shy;ди й хвилини. Заковтує час, який залишався до таємної операції. У мене ще й досі стояв у вухах голос Жука: &quot;Сьогодні рівно о 21-й чекаємо тебе біля банку!&quot;</p>

<p>На письмовому столі лежав клаптик паперу зі словами дитячої пісеньки про байбачка і планом банку. Цей будинок я і без того чудово знав. Просто тут працювала моя бабуся. Ні, не думайте, що ба&shy;буся у мене мільйонерша й очолює міжнародний банк. Вона там працює прибиральницею. Влітку я часто ходив з нею на роботу і допомагав поливати квіти й пилососити цілі кілометри килимових до&shy;ріжок, що вкривали довжелезні коридори банку. Спершу ті коридори нагадували мені лабіринти, я весь час ішов не в той бік, але через тиждень я вже орієнтувався у цьому хмарочосі, як у себе вдома.</p>

<p>Що ж вони збираються робити у банку? Може, я втрапив до банди грабіжників, і вони хочуть ви&shy;красти золоті зливки, що зберігаються у броньо&shy;ваних підвалах? Тоді мені кінець: банк стереже ціла армія озброєних охоронців, а камери спо&shy;стереження встановлено в кожному приміщенні. Я так поринув у роздуми, що підскочив як ошпа&shy;рений, коли бабуся поклала руку мені на плече.</p>

<p>&mdash; Господи, дитино, чого ти від рідної бабусі са&shy;хаєшся, як від вогню? Хочеш пиріжків? &mdash; І бабуся поставила переді мною на стіл тарілку, повну ру&shy;м&#39;яних пиріжків з м&#39;ясом.</p>

<p>Моя бабуся готує найсмачніші в світі пиріжки, а ще понад усе на світі вона любить квіти. Здається, варто їй просто торкнутися якоїсь рослини, як та враз оживає, бруньки на її гілках розвиваються і вона починає цвісти. І вся наша квартира завдя&shy;ки старанням бабусі Солі перетворилася на справ&shy;жню оранжерею. Часом я намагався допомогти бабусі поливати чи пересаджувати квіти, але вона завжди лагідно, але твердо відсторонювала мене.</p>

<p>&mdash;Ніколи не чіпай моїх квітів! &mdash; наказувала вона, коли залишала мене самого вдома. &mdash; Вони знають і розуміють лише мене. Від дотику чужих рук квіти можуть загинути.</p>

<p>Я сприймав застереження бабусі як старечі дивацтва. Та все ж ніколи не порушував її заборони. Квіти в нашому помешканні і в сільській садибі,де бабуся жила влітку, доглядала лише вона.</p>

<p>Я стріпнув головою, відігнав від себе ці недо&shy;речні тепер спогади, вхопив ще гарячого пиріжка й, не попрощавшись із розгубленою бабусею, про&shy;жогом вискочив з квартири. До зустрічі залиша&shy;лося 20 хвилин.</p>

<p>&quot;Зорієнтуюся на місці!&quot; &mdash; вирішив я: адже зав&shy;жди можна сказати моїм новим знайомим, що мене просто не відпустили батьки. І навіщо їм зна&shy;ти, що мама з татом уже півроку працюють на роз&shy;копках піраміди в Єгипті. А може, ми взагалі вже ніколи не зустрінемося із Зайцем і Жуком...</p>

<p>Проте я добре усвідомлював, що так просто ця історія скінчитися не може. Здається, я втрапив у якусь хитро розставлену пастку і клятва, яку я дав членам Таємного Товариства Боягузів, зв&#39;яза&shy;ла мене по руках і ногах.</p>

<h3>Розділ 6</h3>

<p><strong>І байбачок зі мною...</strong></p>

<p>Коли я підбіг до площі, на якій височіла будів&shy;ля банку, надворі вже запали сутінки. Почав на&shy;крапати противний дрібний дощик, і ліхтарі, що освітлювали вулиці, тьмяно виблискували жов&shy;тим вологим світлом. Я тихо скрадався попід сті&shy;нами прилеглих до банку будинків і намагався розгледіти Жука і Зайця. Та біля центрального входу до банку не було нікого.</p>

<p>Я полегшено зітхнув і вже зібрався повертатися додому, коли з вузенької бічної вулички на площу виїхав кумедний візочок, який штовхали двоє хлопців. Убрані вони були в яскраві циркові кос&shy;тюми, на їхніх головах були надягнені блазенські ковпаки з дзвіночками, а на візочку у великій кліт&shy;ці з дротяним колесом усередині швидко переби&shy;рав лапками... байбачок.</p>

<p>Заєць почав крутити ручку якогось дивного му&shy;зичного інструмента, що висів у нього на грудях, і до мене долинули пронизливі звуки знайомої ме&shy;лодії. Картина була настільки іді&shy;отська, що я мимоволі засмі&shy;явся, та в цю мить відчув, як хтось сильно штовхнув мене в спину.</p>

<p>Я кулею викотився на се&shy;редину площі, мене помітили Жук і Заєць і почали вимаху&shy;вати руками, підкликаючи до себе. Мені не залишалося ні&shy;чого іншого, як підбігти до них.</p>

<p>&mdash; Де скрипка?! &mdash; люто просичав Жук, продовжу&shy;ючи хитати головою, по&shy;дзенькувати дзвіночками й тупцяти на місці в такт жа&shy;лісної музики.</p>

<p>&mdash; Та не казися, у мене є запасний варіант, &mdash; заспо&shy;коїв друга Заєць і показав очима на стару обшарпану скрипку-четвертинку, на якій вчаться грати шес&shy;тирічні малюки.</p>

<p>Я заперечливо похитав головою, та Жук глянув на мене з такою люттю, що я вхопив до рук скрипку-недомірка й смичок, що валявся біля неї на дні візка, й почав підігравати Зайцеві.</p>

<p>&mdash; А тепер співай, &mdash; так само сердито наказав Жук.</p>

<p>&mdash; Ви що, збожеволіли? А якщо мене хтось зна&shy;йомий побачить? &mdash; обурився я.</p>

<p>Але було вже пізно. Вправним рухом Заєць на&shy;тягнув мені на голову такий же блазенський ков&shy;пак, накинув на плечі чорний плащ, розшитий зо&shy;лотими зірками, і я слухняно, мов дресирована мавпочка, почав і собі пританцьовувати на місці й хитати головою, подзенькуючи пришитими до ковпака дзвіночками.</p>

<p>&quot;А от співати я не буду нізащо!&quot; &mdash; подумав я і раптом почув свій тремтячий голос, який жалісно затягнув пісеньку про сердешного гризуна.</p>

<h3>Розділ 7</h3>

<p><strong>Напад на банкіра</strong></p>

<p>Поступово навколо нас почали збиратися люди. Жінки скрушно хитали головами й примовляли:</p>

<p>&mdash; Нещасні діти, змушені заробляти на шматок хліба!</p>

<p>&mdash; Куди дивиться міліція?! Дітей виганяють на вулицю жебрати!</p>

<p>Хтось укинув до нашого візочка гривню, хтось поклав цукерку, а якийсь чоловік із кейсом у ру&shy;ках усміхнувся й сказав:</p>

<p>&mdash; А ваш байбачок уміє віщувати майбутнє?</p>

<p>&mdash; Звичайно, вміє, &mdash; усміхнувся у відповідь Заєць і простягнув руку до клітки.</p>

<p>Байбачок умить при&shy;пинив крутити коле&shy;со, понишпорив на дні клітки й дво&shy;ма лапками ви&shy;тягнув з купи скручених у трубочку па&shy;пірців один. Заєць сприт&shy;но підхопив паперову трубочку й, вклонившись і скинувши блазенсь&shy;кий ковпак, подай її чо&shy;ловікові.</p>

<p>Та що це? Прочитавши кілька рядків, написаних на папірці нерівним дитячим почер&shy;ком, чоловік зблід, зіжмакав записку, кинув її на землю і швидкими кроками попрямував до сво&shy;го блискучого чорного автомобіля. Невеличкий натовп, що зібрався навколо нас, зацікавлено за&shy;шумів.</p>

<p>&mdash; Видно, щось не дуже приємне наворожили ка&shy;піталістові, &mdash; єхидно проказала огрядна тітонька з великою господарською сумкою в руках.</p>

<p>&mdash; Так їм і треба, олігархам ненажерливим, &mdash; до&shy;кинув і собі дідок з масивним ціпком у руках.</p>

<p>Він хотів іще щось додати, але його слова заглу&shy;шило пронизливе вищання гальм. На площу на шаленій швидкості в&#39;їхав мотоцикл, на якому си&shy;діло двоє чоловіків у масках. Один в кілька стриб&shy;ків опинився біля дядечка, якому щойно воро&shy;жив наш байбачок, висмикнув у нього з рук кейс і так само блискавично підскочив до мотоцикла. Грабіжники зірвалися з місця, і за мить від них за&shy;лишилася тільки біла хмарка диму.</p>

<p>Я вражено дивився вслід мотоциклові, бо рап&shy;том мені здалося, що оті двоє на мотоциклі на&shy;гадують. .. моїх маму й тата. Просто ось так стрі&shy;пувати головою вміє лише моя мама, а тато точнісінько так пригальмовує ногою, коли кру&shy;то розвертає свій мотоцикл.</p>

<p>&quot;Що за дурня! &mdash; відігнав я від себе дикі підозри. &mdash; Батьки спокійнісінько розкопують руїни єгипет&shy;ської піраміди десь посеред пустелі, а мені <em>з </em>пере&shy;ляку лізуть у голову всілякі нісенітниці!&quot;</p>

<p>&mdash; Рятуйте! &mdash; зарепетувала огрядна тітонька. На її крик з банку вибігло троє здоровезних охорон&shy;ців. Вони кинулися до пограбованого чоловіка і, підтримуючи його попід руки, повели всередину будинку.</p>

<p>&mdash; Тікаймо! &mdash; почув я голос Жука, озирнувся і побачив, що хлопці вже встигли перевдягтися.</p>

<p>Кудись зникло їхнє блазенське вбрання. Тепер переді мною стояли два школярі у синіх формених костюмах і білих напрасованих сорочках. Заєць швидко стягнув з моєї голови ковпак і зірвав з пле&shy;чей чорний плащ, розшитий зірками. Хлопці вхо&shy;пили за ручки візок і так само непомітно, як і з&#39;я&shy;вилися, розтанули у підворітті сусідньої вулиці...</p>

<p>Я почав озиратися на всі боки. Куди тікати? Адже за мить сюди приїде міліція і мене затри&shy;мають як свідка або як учасника пограбування. Спробуй потім поясни, чому опинився вве&shy;чері біля банку та ще й грав на скрипочці й співав дурнувату пісеньку про байбачка! Он скільки свідків стоїть навколо й жва&shy;во обговорює надзвичайну подію! Щоправда, те&shy;пер мене важко було впізнати. Маленьку скрип&shy;ку Заєць забрав із собою разом з цирковим вбран&shy;ням.</p>

<p>Я знову виглядав як нормальна людина. Ось за&shy;раз спокійно піду геть так, що на мене ніхто й ува&shy;ги не зверне. Я почав повільно задкувати, але пе&shy;ред тим як зникнути, все ж устиг нахилитися й підняти з землі зіжмаканий папірець, той, що байбачок витягнув для веселого банкіра. Там було на&shy;писано лише три слова: &quot;Зараз тебе пограбують!&quot;</p>

<h3>Розділ 8</h3>

<p><strong>Гра у заховані скарби </strong><strong>чи пограбування?</strong></p>

<p>Щойно я ступив за ріг покрученої вузенької ву&shy;лиці, як мене міцно вхопили за руку і потягли до підворіття. Хоч як я пручався, мене заштовхали у двір якогось покинутого будинку. Тут я побачив своїх спільників &mdash; Зайця й Жука.</p>

<p>Байбачок спокійнісінько сидів на дні кліт&shy;ки. Колесо завмерло, і я подумав, що цей малень&shy;кий гризун теж є учасником пограбування, адже саме його записка з передбаченням майбутнього вплинула на банкіра так, що той геть забув про пильність і, не покликавши охоронців, сам пі&shy;шов до своєї машини. Та мої сумні роздуми урвав хрипкий голос Жука:</p>

<p>&mdash; Ну що ж, перше випробування ти пройшов. Але не можна розслаблятися. Це лише початок.</p>

<p>&mdash; Початок чого? &mdash; запитав я, передчуваючи, що головні неприємності чекають на мене попереду.</p>

<p>&mdash; Та не тремти ти, як заєць, &mdash; заспокоїв мене Заєць і весело всміхнувся. &mdash; Уяви, що це просто гра. Ти ж любиш гратися на комп&#39;ютері, напри&shy;клад, у гру &quot;Заховані скарби?&quot; Пам&#39;ятаєш, як там треба проходити різні рівні, уникати пасток і хо&shy;ватися від чудовиськ, які охороняють золото?</p>

<p>&mdash; Ну пам&#39;ятаю. Але ж то все не насправді. І коли у грі тобі випадково відривають голову, то це не болить...</p>

<p>&mdash; Та добре, голову тобі ніхто не відірве, &mdash; по&shy;хмуро урвав мої сумніви Жук. &mdash; Хіба що ти сам пхатимеш носа куди не слід. Ти навіщо прочитав записку?</p>

<p>&mdash; Яку записку? &mdash; Я вдав, ніби нічого не ро&shy;зумію.</p>

<p>&mdash; Ану, віддай і більше не лізь не в свої справи. Твоє діло грати на скрипочці і виконувати накази. До речі, ти прихопив план будинку? Без нього нам до банку не пробратися</p>

<p>І тут я зробив те, про що потім пожалкував. Але в цю мить мені страшенно хотілося похвалитися перед хлопцями, які бачили, як хвилину тому я перелякався і хотів тікати додому. Я зверхньо усміх&shy;нувся і сказав:</p>

<p>&mdash; Тю, а нащо мені той план! Я знаю цей банк, як власну кишеню!</p>

<h3>Розділ 9</h3>

<p><strong>Знайомий ротвейлер</strong></p>

<p>Ми із Зайцем та Жуком стояли посеред малень&shy;кого двору, захаращеного поламаними меблями, іржавими ваннами й холодильниками. На цьо&shy;му дворі я знав один секрет. Якось, блукаючи під&shy;валами банку, який прибирала моя бабуся, я ви&shy;явив невеличкі двері під сходами. Вони були геть непомітні. Ніби хтось їх навмисне замаскував, накидавши біля них цілу купу відер і довгих па&shy;лиць з кудлатими ганчір&#39;яними насадками для миття підлоги. Тоді, влітку, я розгріб завал, на&shy;тиснув на ручку дверей, вони на диво легко відчинилися, і я непомітно вийшов на це невеличке подвір&#39;ячко. Так я знайшов потайний вхід до бан&shy;ку, про який, напевне, всі давно забули. Адже цей величезний будинок &mdash; може, найвищий у нашому місті &mdash; перебудовували разів десять. Хто знав, що тепер я пробиратимусь до банку саме крізь ці по&shy;тайні замасковані дверцята?</p>

<p>Я розкидав кілька пом&#39;ятих картонних ящиків, що затуляли вхід, натиснув на клямку невелич&shy;ких дерев&#39;яних дверцят, і вони розчинилися, про&shy;низливо зарипівши. Жук сердито стукнув мене по шиї і засичав:</p>

<p>&mdash; Ти що, сказився?! Хочеш, щоб сюди збіглася вся банкова охорона?</p>

<p>Мені стало страшенно прикро. Я погодився до&shy;помогти цим дивним хлопцям лише через те, що одного дня дав ідіотську клятву вступити до Таємного Товариства Боягузів. Раптом я зрозумів, що в глибині душі у мене жила божевільна мрія: а що як і справді я позбудуся цього огидного страху, що переслідує мене скрізь? І одного разу, коли Кактус крикне мені: Гей ти, поганський Паганіні! Ходи-но сюди, я трохи тебе відлупцюю!&quot; &mdash; я зро&shy;блю блискавичний рух рукою, і Кактус полетить шкереберть на асфальт, розмазуючи соплі і сльози.</p>

<p>&mdash; Ти що, заснув? &mdash; знову штурхонув мене у спи&shy;ну Жук.</p>

<p>Я стріпнув головою і швидко пішов темним під&shy;земним коридором, час від часу торкаючись ру&shy;ками стін &mdash; щоб не загубитися у заплутаних під&shy;земних лабіринтах. Тепер, пізно ввечері, життя в банку завмерло, і я був певен, що хлопці прийшли сюди не на прогулянку. Ясно було, що ми йдемо на пограбування. І я чудово усвідомлював, що нас от-от схоплять. В охо&shy;роні банку працюва&shy;ли спортсмени-каратисти, а на кож&shy;ному повороті банкових кори&shy;дорів було вста&shy;новлено камери спостереження.</p>

<p>Раптом я по&shy;чув зойк, озир&shy;нувся й не зміг втриматися від сміху. Мої смі&shy;ливі супутники Заєць і Жук стояли мов укопа&shy;ні, притиснувшись до холодної стіни. А біля них, ошкіривши гострі ікла, стояв Бакс&mdash; місцевий ротвейлер, якого випускають вночі охороняти банк.</p>

<p>&mdash; Баксику, до мене! &mdash; пошепки покликав я гріз&shy;ного собацюру, і той, весело заметлявши хвостом, кинувся мені на груди й лизнув у носа. &mdash; Це зі мною, &mdash; сказав я псові й недбало махнув у бік пе&shy;реляканих хлопців.</p>

<p>&quot;А що, знатимете, як глузувати з мене?&quot; &mdash; думав я, піднімаючись пожежною драбиною, на яку ми перелізли крізь маленьке віконце у комірчині для відер і ганчірок. Дивно, але нічна пригода вже по&shy;чинала мені подобатися. Ось зараз ми опинимося біля броньованого вікна на всю стіну &mdash; за тим вік&shy;ном був розташований кабінет директора банку, і хлопці самі зрозуміють, що проникнути туди &ndash; марна справа! Та холодний голос Жука вмить при&shy;вів мене до тями:</p>

<p>&mdash; Відсторонися! Тепер діятимуть фахівці...</p>

<p>Хлопці, немов за командою, одночасно витягли з-за пазухи невеличкі гумові присоски й прикла&shy;ли їх до скла. Потім приладами, схожими на циркулі, намалювали два кола і беззвучно витягли з шибки два невеличкі кружальця. Ще секунда &ndash; і Жук із Зайцем просунули руки крізь отвори всередину і, натиснувши на ручки вікна, розчинили його навстіж. За мить ми вже стояли посеред ди&shy;ректорського кабінету, встеленого м&#39;яким пер&shy;ським килимом.</p>

<p>&mdash; Гоп-ля-ля! &mdash; проказав Заєць і весело плеснув у долоні, так ніби ми стояли посеред циркової арени і він щойно зробив якийсь хитромудрий фокус.</p>

<p>&mdash; А як же камери стеження? &ndash; вражено запи&shy;тав я, чекаючи, що ось-ось до кабінету ввірвуться озброєні охоронці.</p>

<p>&mdash; А про це подбаю я, &mdash; озвався Жук, витяг із нагрудної кишені тонку металеву трубочку, встро&shy;мив у неї маленьку, завбільшки з горошину, куль&shy;ку й, спрямувавши її на підвішену під стелею ка&shy;меру, різко дмухнув, поціливши кулькою прості&shy;сінько в об&#39;єктив камери.</p>

<p>&mdash; Все, тепер ти слухатимешся нас. Головне &mdash; ні з чого не дивуйся і не кричи. На всю операцію нам відведено п&#39;ятнадцять хвилин! &mdash; промовив за&shy;вжди веселий Заєць, який і тепер кумедно усмі&shy;хався, показуючи довгі передні зуби.</p>

<p>Хлопці впевнено, ніби вони бували тут сотні ра&shy;зів, підійшли до величезної картини, що висіла по&shy;заду директорського столу. Жук якусь мить пиль&shy;но розглядав намальований на картині сільський пейзаж &ndash; дерева, пагорби й маленьку хатинку на вершечку гори. Тоді простягнув руку й ледь торкнувся до того місця, де були намальовані двері хатинки.</p>

<p>Клац! - це картина раптом розділилася на&shy;впіл і почала роз&#39;їжджа&shy;тися, відкриваючи вузький прохід у гли&shy;бину стіни.</p>

<h3>Розділ 10</h3>

<p><strong>Криївка блакитних жаб</strong></p>

<p>Перше, що мене вразило, коли ми ступили крізь отвір у стіні, був дивний запах. Це був запах си&shy;рості й вологих болотних трав. Так пах лужок біля бабусиної хати в селі, куди ми разом з мамою й та&shy;том їздили щоліта відпочивати. Але звідки болото посеред міста та ще й на десятому поверсі цегля&shy;ного будинку?</p>

<p>Та думати про це було ніколи. Спереду почулося пронизливе сюрчання &mdash; ніби водночас засвисті&shy;ло кілька розлючених міліціонерів. Потім ударив барабан, а далі на нас накотилася ціла лавина ша&shy;лених звуків. Галас був такий сильний, що ми по&shy;затуляли вуха руками. Але Жук і Заєць вперто ру&shy;халися вперед.</p>

<p>Те, що відкрилося нашим очам, було настільки дивним, що я навіть не встиг злякатися. У вели&shy;кому басейні, встеленому водоростями й лататтям, у зручних кріслах сиділи дивовижні створіння. З першого погляду було нидію, що це космічні при&shy;бульці &ndash; на землі таких істот зроду не водилося.</p>

<p>Вірніше, найбільше ті істоти скидалися на жаб, але жаб велетенських та ще й яскраво-блакитного кольору. Морди у потвор були сині, а банькаті очі світилися червоною барвою. Перед кожною бла&shy;китною ропухою, що розвалилася у кріслі, стояв столик із частуванням. А на столику купками було розкладено хробаків, мух та жуків. Найдивнішим було те, що блакитні жаби жваво перемовлялися, якщо можна було назвати мовою оті страхітли&shy;ві звуки, що нагадували сюрчання міліцейських свитків і гупання барабанів.</p>

<p>&mdash; Що це?! &ndash; вражено запитав я. Тихіше, головне зараз залишитися непоміче&shy;ними й встигнути все зафільмувати,&mdash; прошепо&shy;тів Жук і спрямував на жаб&#39;ячий бенкет маленьку відеокамеру.</p>

<p>Тим часом Заєць витягнув уперед руку з прила&shy;дом, на якому світився екран і мерехтіли колонки цифр, і почав робити якісь вимірювання.</p>

<p>Хлопці так захопи&shy;лися роботою, що не помітили, як із бічно&shy;го коридора до нас ки&shy;нулася істота, що від&shy;далено нагадувала людину. Здавалося, що це якась іграш&shy;кова фігурка, яку по&shy;спіхом виліпила ма&shy;ленька дитина, бав&shy;лячись пластилі&shy;ном у садочку. Ми прожогом кинулися до рятівного отвору у стіні, Жук натиснув на по&shy;тайну кнопку, і картина заклацнулася &ndash; дві час&shy;тинки знову стали на місце. А ми вилізли крізь ві&shy;кно, скочили на пожежну драбину і почали спус&shy;катися по ній, весь час озираючись -&ndash; чи не на&shy;здоганяють нас блакитні монстри. Нарешті ось воно &ndash; рятівне віконце комірчини. Жук, Заєць і я по черзі пірнули в нього, потім пробігли під&shy;земним коридором і вже за кілька хвилин стояли на захаращеному поламаними меблями й іржавим залізяччям подвір&#39;ї.</p>

<p>Мені важко було зрозуміти, як під час нашої па&shy;нічної втечі я знайшов потайні двері й урятував себе і своїх нових друзів від переслідування синьопиких потвор.</p>

<p>&mdash; Ну що ж, Музиканте, ти витримав і друге ви&shy;пробування &mdash; не покинув нас у тому лігвиську і вивів на волю. &mdash; Тепер Жук говорив по-дружньо&shy;му, куди й поділася його зверхність і грубість.</p>

<p>&mdash; Просто нам доручили перевірити тебе у справжній операції... Тільки так можна зрозумі&shy;ти, чи людина підходить для роботи у ТТБ, &mdash; до&shy;дав Заєць, і усміхнувся. Розумієш, ці хижі при&shy;бульці таємно заволоділи вже половиною світу.</p>

<p>&mdash; А цей банк &mdash; їхня головна база. Космічні оку&shy;панти вирощують тут мутантів-перевертнів і посилають їх на таємні завдання. Та найголовніше, що вони навчилися проникати в людську свідо&shy;мість і підкоряти людей своїй волі, &mdash; похмуро до&shy;дав Жук. &ndash; Наше товариство бореться з жаб&#39;ячою цивілізацією, але найгірше, що вони заразили май&shy;же все людство страшним вірусом страху. Головне завдання &ndash; знайти протиотруту.</p>

<p>Я стояв мовчки і ніяк не міг прийти до тями. Невже все це відбулося насправді? Усі мої при&shy;пущений й підозри луснули, мов мильні бульбашки. Я потрапив не у банду розбійників. Мої нові зна&shy;йомі мисливці за хи&shy;жими прибульцями.</p>

<p>&mdash; Заждіть, а як же ми можемо боротися проти прибульців, коли ми самі &mdash; боягузи? &mdash; врешті вражено запитав я.<em> &mdash; </em>Адже ви так і називаєтеся: Таємне Товариство Боягузів?</p>

<p>&mdash; У цьому й увесь секрет. Вірус страху найперше вражає хоробрих. У них зовсім немає імунітету. А нам, тим, хто звик боятися, все життя треба бо&shy;ротися з власним переляком. Тому в кожного бо&shy;ягуза є свої засоби подолання страху...</p>

<h3>Розділ 11</h3>

<p><strong>Паганіні стає Чаком Норрісом</strong></p>

<p>&mdash; Климе, онучку, прокидайся! &mdash; почув я у себе над вухом і схопився з ліжка, мов ошпарений.</p>

<p>Біля мене стояла бабуся й лагідно усміхала&shy;ся. Годинник показував восьму ранку, отже, на те, щоб одягтися-умитися-поснідати-добігти-до-школи, залишалося якихось півгодини. Я прожо&shy;гом кинувся до ванни, і тільки глянувши на себе в дзеркало й помітивши над бровою невеличку по&shy;дряпину, пригадав усе.</p>

<p>Отже, ТТБ &mdash; це зовсім не жарт і навіть не бан&shy;да злочинців. Те, про що я довідався вчора ввечері, не вміщалося в голові і видавалося хворобливою маячнею. Ну які можуть бути прибульці? І що це за міжгалактична змова монстрів? Якби я не бачив усього на власні очі, це б здалося мені дурнуватим сценарієм дешевого фантастичного фільму.</p>

<p>Усе ще намагаючись розібратися у вчорашніх не&shy;ймовірних подіях, я вибіг із квартири і ніс до носа зіткнувся з Кактусом &mdash; моїм одвічним ворогом і сусідом Сашком Смиком. Кактус лиховісне по&shy;сміхнувся і почав повільно підходити до мене. І я добре знав, що саме станеться наступної миті &mdash; я шкереберть полечу по сходах вниз. Кактус нази&shy;вав цю веселу гру живим футболом, і, як ви здо&shy;гадуєтеся, м&#39;ячем у цій грі був я. Тобто якщо я сам не тікав від Сашка, то він копав мене ногою.</p>

<p>Та що це? Замість того, щоб тікати, я, ніби вико&shy;нуючи давно відомий мені прийом, широко розставив ноги і, пружинячи на ледь зігнутих колінах, поставив руки у блок.</p>

<p>&mdash; Ги-ги, &ndash; розвеселився Смик, &mdash; це вже щось новеньке. Поганський Паганіні хоче стати Чаком Норрісом!</p>

<p>Але це були останні слова, які вимовив Кактус. Якась незнана сила змусила мене підскочити, а потім з несамовитим криком, від якого мені самому позакладало вуха, мов лавина звалитися на свого ворога.</p>

<p>І сталося диво. Сашко Смик &mdash; непереможний Кактусус &ndash; раптом осів, затулив руками обличчя й заскімлив тоненьким дівчачим голосочком:</p>

<p>&mdash; Відпусти мене! Я більше не буду! Мені наказали тебе відлупцювати. Хазяїн мене покарає!</p>

<p>Але розбиратися із зарюмсаним Кактусом було ніколи. Я підхопив рюкзак, який звалився у мене з плечей під час фантастичного стрибка, й помчав до школи.</p>

<p>&quot;Що зі мною відбувається?&quot; - думав я, перебі&shy;гаючи прохідний двір і пірнаючи під залізні во&shy;рота сусіднього будівельного майданчика (цією дорогою - навпрошки до школи - було вдві&shy;чі швидше). Адже я навіть не злякався. Здається, страх відступив від мене після відвідин таємного лігвиська голубих монстрів.</p>

<p>Мабуть, усе, чого я боявся досі, тепер здавалося мені дитячими забавками. Та не встиг я цього по&shy;думати, як чиясь липка, схожа на присоску лапа міцно вхопила мене за руку й потягла до піщано&shy;го кар&#39;єру, на краю якого працював екскаватор. Я з жахом помітив, що ця довга лапа з перетинка&shy;ми між кістлявими пазуристими пальцями була яскраво-блакитного кольору.</p>

<p style="text-align:center;">*****</p>

        </div>

    </body>
</html>
