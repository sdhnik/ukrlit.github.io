<!DOCTYPE html>
<html class="no-js">
    <head>
        <meta charset="utf-8">
        <meta http-equiv="X-UA-Compatible" content="IE=edge,chrome=1">
        <title>Леся Воронина</title>
        <meta name="description" content="">
        <meta name="viewport" content="user-scalable=no, width=device-width, initial-scale=1, maximum-scale=1">

        <link href='//fonts.googleapis.com/css?family=Open+Sans:400,400italic,700,700italic|Forum&subset=latin,cyrillic-ext,cyrillic' rel='stylesheet' type='text/css'>

        <link rel="stylesheet" href="/ukrlit.github.io/html/css/textstyle.css">
        
    </head>
    <body>
        <div class="textwrap">

<h2>Леся Воронина</h2>

<img src="/ukrlit.github.io/html/r4/date/date_r4_3_3/pic_1.jpg" alt="" class="img-thumbnail img-left"><p><strong>Леся Воронина</strong> (<em><strong>Вороніна Олена Анастасіївна</strong></em>) народилася <strong>21 березня 1955 року</strong> в м. Києві. Росла допитливою й кмітливою дитиною. Дуже рано почала складати різні фантастично-гумористично-таємничі історії, а також лякачки, які виконувала під час тихої години у садочку, а згодом під час перебування в літніх піонерських таборах. Людина, яка вміє розповідати захопливі історії, як відомо, цінується у будь-якому колективі. Отож, усвідомивши, що володіє талантом оповідача, вступила на філологічний факультет Київського державного університету ім. Т.Г.Шевченка. А позаяк вчилася на заочному відділенні, то паралельно з навчанням працювала на різних роботах, які змінювала щороку. Працювала кур&rsquo;єром у Спілці письменників України, де одержала колосальні враження від зустрічей з українськими письменниками і знайомств із історіями їх життя, потім - електромонтером 4-го розряду (Деревообробний комбінат №6).</p>

<p>Але найголовнішими були мандри автостопом &ndash; до Карпат, у Крим, а також (потягом) до дружньої Польщі. Знайомство з польською культурою, театром, літературою, графікою вразило. Брала інтерв&rsquo;ю у <strong>Станіслава Лема</strong> у нього вдома у Кракові, спілкувалася з <strong>Тадеушем Ружевичем</strong>, дивилася його вистави у вроцлавському Новому театрі. Читала багато самвидавівських книжок і сама почала писати. Перші казки написала для сина <strong>Євгена</strong>, щоб якось заспокоїти неспокійну дитину. Записала їх, подала до видавництва &ldquo;<em>Веселка</em>&rdquo;, звідки прийшла рецензія, де її звинувачували у тому, що, мовляв, у неї &ldquo;<em>звірі кращі за людей</em>&rdquo;. Це дало їй привід замислитися над власними прихованими комплексами&hellip;</p>

<p>З 1987 до 1991 року &ndash; редактор відділу літератури та мистецтва журналу &ldquo;<em>Україна</em>&rdquo;. Коли в 1991 р. з&rsquo;явився &ldquo;<em>Соняшник</em>&rdquo; &ndash; дитячий альтернативний журнал, з радістю прийняла запрошення працювати в ньому літредактором. Через рік таємним голосуванням її обрали головним редактором, ким вона залишається й понині. Часто, коли не було якісних матеріалів, писала сама в усіх жанрах, тобто довелося стати універсалом.</p>

<p>Друкувала статті, рецензії, інтерв&rsquo;ю у часописах &ldquo;<em>Україна</em>&rdquo;, &ldquo;<em>Київ</em>&rdquo;, &bdquo;<em>Всесвіт</em>&rdquo;, &ldquo;<em>Ранок</em>&rdquo;, &ldquo;<em>Дніпро</em>&rdquo;, &ldquo;<em>Літературна Україна</em>&rdquo; та ін.</p>

<p>Член Спілки письменників України, член Асоціації Українських письменників. Пише для дітей. Автор дитячих іронічних детективів, об&rsquo;єднаних у серію &ldquo;<em>Суперагент 000</em>&rdquo;: &ldquo;<em>У пащі крокодила</em>&rdquo;, &ldquo;<em>Пастка у підземеллі</em>&rdquo;, &ldquo;<em>Таємниця підводного міста</em>&rdquo;, &ldquo;<em>У залізних нетрях</em>&rdquo;, &ldquo;<em>Таємниця золотого кенгуру</em>&rdquo;; пригодницьких повістей &ldquo;<em>Пригоди голубого папуги</em>&rdquo;, &ldquo;<em>Хлюсь та інші</em>&rdquo;, &ldquo;<em>Таємниця Чорного озера</em>&rdquo;. Під псевдонімом <strong>Гаврило Гава </strong>написала понад сто сюжетів коміксів , що впродовж 13 років з&#39;являлися на сторінках журналу &ldquo;<em>Соняшник</em>&rdquo;.</p>

<p>Літературні псевдоніми:<strong> Гаврило Ґава</strong>, <strong>Ніна Ворон</strong>, <strong>Олена Вербна</strong>.</p>

<p>Перекладає з польської мови (твори <strong>Станіслава Лема</strong>, <strong>Славоміра Мрожека</strong>, <strong>Анни Ковальської</strong>, <strong>Анни Карвінської</strong>, <strong>Гелени Бехлерової</strong> та ін.).</p>

<p>Жовтень 1994 р.- березень 1995 р. на запрошення Міністерства освіти провінції Альберта (Канада) та Канадського Інституту Українських студій їде до Едмонтону, де бере участь у підготовці освітнього проекту &ldquo;<em>Нова</em>&rdquo; для двомовних, україно-англійських, шкіл провінції Альберта. Коли за півроку повернулася до Києва, схотіла написати іронічний детектив-пародію.</p>

<p>Так з&rsquo;явився &ldquo;<em>Суперагент 000</em>&rdquo;. Українські діти гарно сприйняли книжку, почали писати в &ldquo;<em>Соняшник</em>&rdquo;. Просити продовження. Написала загалом п&rsquo;ять коротких повістей про українського супермена. Паралельно з &ldquo;<em>Соняшником</em>&rdquo; працює на радіо на каналі &ldquo;<em>Культура</em>&rdquo;, має авторські передачі. Збирається написати сценарій за своїм &ldquo;<em>Суперагентом 000</em>&rdquo; і видати окремою книжкою комікси, сценарії до яких писала всі 15 років.</p>


        </div>

    </body>
</html>
